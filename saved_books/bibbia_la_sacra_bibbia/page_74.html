<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere cattoliche</h1>
  <h2 id="toc_1">Seconda lettera di Pietro</h2>
  <h3 id="toc_2">1</h3>
  <p><sup id="toc_3">1</sup>Simon Pietro, servo e apostolo di Gesù Cristo, a coloro che hanno ricevuto in sorte con noi la stessa preziosa fede per la giustizia del nostro Dio e salvatore Gesù Cristo: <sup id="toc_4">2</sup>grazia e pace sia concessa a voi in abbondanza nella conoscenza di Dio e di Gesù Signore nostro.</p>
  <p><sup id="toc_5">3</sup>La sua potenza divina ci ha fatto dono di ogni bene per quanto riguarda la vita e la pietà, mediante la conoscenza di colui che ci ha chiamati con la sua gloria e potenza. <sup id="toc_6">4</sup>Con queste ci ha donato i beni grandissimi e preziosi che erano stati promessi, perché diventaste per loro mezzo partecipi della natura divina, essendo sfuggiti alla corruzione che è nel mondo a causa della concupiscenza. <sup id="toc_7">5</sup>Per questo mettete ogni impegno per aggiungere alla vostra fede la virtù, alla virtù la conoscenza, <sup id="toc_8">6</sup>alla conoscenza la temperanza, alla temperanza la pazienza, alla pazienza la pietà, <sup id="toc_9">7</sup>alla pietà l’amore fraterno, all’amore fraterno la carità. <sup id="toc_10">8</sup>Se queste cose si trovano in abbondanza in voi, non vi lasceranno oziosi né senza frutto per la conoscenza del Signore nostro Gesù Cristo. <sup id="toc_11">9</sup>Chi invece non ha queste cose è cieco e miope, dimentico di essere stato purificato dai suoi antichi peccati. <sup id="toc_12">10</sup>Quindi, fratelli, cercate di render sempre più sicura la vostra vocazione e la vostra elezione. Se farete questo non inciamperete mai. <sup id="toc_13">11</sup>Così infatti vi sarà ampiamente aperto l’ingresso nel regno eterno del Signore nostro e salvatore Gesù Cristo.</p>
  <p><sup id="toc_14">12</sup>Perciò penso di rammentarvi sempre queste cose, benché le sappiate e stiate saldi nella verità che possedete. <sup id="toc_15">13</sup>Io credo giusto, finché sono in questa tenda del corpo, di tenervi desti con le mie esortazioni, <sup id="toc_16">14</sup>sapendo che presto dovrò lasciare questa mia tenda, come mi ha fatto intendere anche il Signore nostro Gesù Cristo. <sup id="toc_17">15</sup>E procurerò che anche dopo la mia partenza voi abbiate a ricordarvi di queste cose.</p>
  <p><sup id="toc_18">16</sup>Infatti, non per essere andati dietro a favole artificiosamente inventate vi abbiamo fatto conoscere la potenza e la venuta del Signore nostro Gesù Cristo, ma perché siamo stati testimoni oculari della sua grandezza. <sup id="toc_19">17</sup>Egli ricevette infatti onore e gloria da Dio Padre quando dalla maestosa gloria gli fu rivolta questa voce: “Questi è il Figlio mio prediletto, nel quale mi sono compiaciuto”. <sup id="toc_20">18</sup>Questa voce noi l’abbiamo udita scendere dal cielo mentre eravamo con lui sul santo monte. <sup id="toc_21">19</sup>E così abbiamo conferma migliore della parola dei profeti, alla quale fate bene a volgere l’attenzione, come a lampada che brilla in un luogo oscuro, finché non spunti il giorno e la stella del mattino si levi nei vostri cuori. <sup id="toc_22">20</sup>Sappiate anzitutto questo: nessuna scrittura profetica va soggetta a privata spiegazione, <sup id="toc_23">21</sup>poiché non da volontà umana fu recata mai una profezia, ma mossi da Spirito Santo parlarono quegli uomini da parte di Dio.</p>
  <h3 id="toc_24">2</h3>
  <p><sup id="toc_25">1</sup>Ci sono stati anche falsi profeti tra il popolo, come pure ci saranno in mezzo a voi falsi maestri che introdurranno eresie perniciose, rinnegando il Signore che li ha riscattati e attirandosi una pronta rovina. <sup id="toc_26">2</sup>Molti seguiranno le loro dissolutezze e per colpa loro la via della verità sarà coperta di impropèri. <sup id="toc_27">3</sup>Nella loro cupidigia vi sfrutteranno con parole false; ma la loro condanna è già da tempo all’opera e la loro rovina è in agguato.</p>
  <p><sup id="toc_28">4</sup>Dio infatti non risparmiò gli angeli che avevano peccato, ma li precipitò negli abissi tenebrosi dell’inferno, serbandoli per il giudizio; <sup id="toc_29">5</sup>non risparmiò il mondo antico, ma tuttavia con altri sette salvò Noè, banditore di giustizia, mentre faceva piombare il diluvio su un mondo di empi; <sup id="toc_30">6</sup>condannò alla distruzione le città di Sòdoma e Gomorra, riducendole in cenere, ponendo un esempio a quanti sarebbero vissuti empiamente. <sup id="toc_31">7</sup>Liberò invece il giusto Lot, angustiato dal comportamento immorale di quegli scellerati. <sup id="toc_32">8</sup>Quel giusto infatti, per ciò che vedeva e udiva mentre abitava in mezzo a loro, si tormentava ogni giorno nella sua anima giusta per tali ignominie. <sup id="toc_33">9</sup>Il Signore sa liberare i pii dalla prova e serbare gli empi per il castigo nel giorno del giudizio, <sup id="toc_34">10</sup>soprattutto coloro che nelle loro impure passioni vanno dietro alla carne e disprezzano il Signore.</p>
  <p>Temerari, arroganti, non temono d’insultare gli esseri gloriosi decaduti, <sup id="toc_35">11</sup>mentre gli angeli, a loro superiori per forza e potenza, non portano contro di essi alcun giudizio offensivo davanti al Signore. <sup id="toc_36">12</sup>Ma costoro, come animali irragionevoli nati per natura a essere presi e distrutti, mentre bestemmiano quel che ignorano, saranno distrutti nella loro corruzione, <sup id="toc_37">13</sup>subendo il castigo come salario dell’iniquità. Essi stimano felicità il piacere d’un giorno; sono tutta sporcizia e vergogna; si dilettano dei loro inganni mentre fan festa con voi; <sup id="toc_38">14</sup>han gli occhi pieni di disonesti desideri e sono insaziabili di peccato, adescano le anime instabili, hanno il cuore rotto alla cupidigia, figli di maledizione! <sup id="toc_39">15</sup>Abbandonata la retta via, si sono smarriti seguendo la via di Balaàm di Bosòr, che amò un salario di iniquità, <sup id="toc_40">16</sup>ma fu ripreso per la sua malvagità: un muto giumento, parlando con voce umana, impedì la demenza del profeta. <sup id="toc_41">17</sup>Costoro sono come fonti senz’acqua e come nuvole sospinte dal vento: a loro è riserbata l’oscurità delle tenebre. <sup id="toc_42">18</sup>Con discorsi gonfiati e vani adescano mediante le licenziose passioni della carne coloro che si erano appena allontanati da quelli che vivono nell’errore. <sup id="toc_43">19</sup>Promettono loro libertà, ma essi stessi sono schiavi della corruzione. Perché uno è schiavo di ciò che l’ha vinto.</p>
  <p><sup id="toc_44">20</sup>Se infatti, dopo aver fuggito le corruzioni del mondo per mezzo della conoscenza del Signore e salvatore Gesù Cristo, ne rimangono di nuovo invischiati e vinti, la loro ultima condizione è divenuta peggiore della prima. <sup id="toc_45">21</sup>Meglio sarebbe stato per loro non aver conosciuto la via della giustizia, piuttosto che, dopo averla conosciuta, voltar le spalle al santo precetto che era stato loro dato. <sup id="toc_46">22</sup>Si è verificato per essi il proverbio:</p>
  <p class="testo_rientrato"><i>Il cane è tornato al suo vomito<br/></i>
e la scrofa lavata è tornata ad avvoltolarsi nel brago.</p>
  <h3 id="toc_47">3</h3>
  <p><sup id="toc_48">1</sup>Questa, o carissimi, è già la seconda lettera che vi scrivo, e in tutte e due cerco di ridestare con ammonimenti la vostra sana intelligenza, <sup id="toc_49">2</sup>perché teniate a mente le parole già dette dai santi profeti, e il precetto del Signore e salvatore, trasmessovi dagli apostoli.</p>
  <p><sup id="toc_50">3</sup>Questo anzitutto dovete sapere, che verranno negli ultimi giorni schernitori beffardi, i quali si comporteranno secondo le proprie passioni <sup id="toc_51">4</sup>e diranno: “Dov’è la promessa della sua venuta? Dal giorno in cui i nostri padri chiusero gli occhi tutto rimane come al principio della creazione”. <sup id="toc_52">5</sup>Ma costoro dimenticano volontariamente che i cieli esistevano già da lungo tempo e che la terra, uscita dall’acqua e in mezzo all’acqua, ricevette la sua forma grazie alla parola di Dio; <sup id="toc_53">6</sup>e che per queste stesse cause il mondo di allora, sommerso dall’acqua, perì. <sup id="toc_54">7</sup>Ora, i cieli e la terra attuali sono conservati dalla medesima parola, riservati al fuoco per il giorno del giudizio e della rovina degli empi.</p>
  <p><sup id="toc_55">8</sup>Una cosa però non dovete perdere di vista, carissimi: davanti al Signore un giorno è come mille anni e mille anni come un giorno solo. <sup id="toc_56">9</sup>Il Signore non ritarda nell’adempiere la sua promessa, come certuni credono; ma usa pazienza verso di voi, non volendo che alcuno perisca, ma che tutti abbiano modo di pentirsi. <sup id="toc_57">10</sup>Il giorno del Signore verrà come un ladro; allora i cieli con fragore passeranno, gli elementi consumati dal calore si dissolveranno e la terra con quanto c’è in essa sarà distrutta.</p>
  <p><sup id="toc_58">11</sup>Poiché dunque tutte queste cose devono dissolversi così, quali non dovete essere voi, nella santità della condotta e nella pietà, <sup id="toc_59">12</sup>attendendo e affrettando la venuta del giorno di Dio, nel quale i cieli si dissolveranno e gli elementi incendiati si fonderanno! <sup id="toc_60">13</sup>E poi, secondo la sua promessa, noi aspettiamo <i>nuovi cieli e una terra nuova</i>, nei quali avrà stabile dimora la giustizia.</p>
  <p><sup id="toc_61">14</sup>Perciò, carissimi, nell’attesa di questi eventi, cercate d’essere senza macchia e irreprensibili davanti a Dio, in pace. <sup id="toc_62">15</sup>La magnanimità del Signore nostro giudicatela come salvezza, come anche il nostro carissimo fratello Paolo vi ha scritto, secondo la sapienza che gli è stata data; <sup id="toc_63">16</sup>così egli fa in tutte le lettere, in cui tratta di queste cose. In esse ci sono alcune cose difficili da comprendere e gli ignoranti e gli instabili le travisano, al pari delle altre Scritture, per loro propria rovina.</p>
  <p><sup id="toc_64">17</sup>Voi dunque, carissimi, essendo stati preavvisati, state in guardia per non venir meno nella vostra fermezza, travolti anche voi dall’errore degli empi; <sup id="toc_65">18</sup>ma crescete nella grazia e nella conoscenza del Signore nostro e salvatore Gesù Cristo. A lui la gloria, ora e nel giorno dell’eternità. Amen!</p>
</body>
</html>