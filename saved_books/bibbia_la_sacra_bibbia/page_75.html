<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere cattoliche</h1>
  <h2 id="toc_1">Prima lettera di Giovanni</h2>
  <h3 id="toc_2">1</h3>
  <p><sup id="toc_3">1</sup>Ciò che era fin da principio, ciò che noi abbiamo udito, ciò che noi abbiamo veduto con i nostri occhi, ciò che noi abbiamo contemplato e ciò che le nostre mani hanno toccato, ossia il Verbo della vita <sup id="toc_4">2</sup>(poiché la vita si è fatta visibile, noi l’abbiamo veduta e di ciò rendiamo testimonianza e vi annunziamo la vita eterna, che era presso il Padre e si è resa visibile a noi), <sup id="toc_5">3</sup>quello che abbiamo veduto e udito, noi lo annunziamo anche a voi, perché anche voi siate in comunione con noi. La nostra comunione è col Padre e col Figlio suo Gesù Cristo. <sup id="toc_6">4</sup>Queste cose vi scriviamo, perché la nostra gioia sia perfetta.</p>
  <p><sup id="toc_7">5</sup>Questo è il messaggio che abbiamo udito da lui e che ora vi annunziamo: Dio è luce e in lui non ci sono tenebre. <sup id="toc_8">6</sup>Se diciamo che siamo in comunione con lui e camminiamo nelle tenebre, mentiamo e non mettiamo in pratica la verità. <sup id="toc_9">7</sup>Ma se camminiamo nella luce, come egli è nella luce, siamo in comunione gli uni con gli altri, e il sangue di Gesù, suo Figlio, ci purifica da ogni peccato.</p>
  <p><sup id="toc_10">8</sup>Se diciamo che siamo senza peccato, inganniamo noi stessi e la verità non è in noi. <sup id="toc_11">9</sup>Se riconosciamo i nostri peccati, egli che è fedele e giusto ci perdonerà i peccati e ci purificherà da ogni colpa. <sup id="toc_12">10</sup>Se diciamo che non abbiamo peccato, facciamo di lui un bugiardo e la sua parola non è in noi.</p>
  <h3 id="toc_13">2</h3>
  <p><sup id="toc_14">1</sup>Figlioli miei, vi scrivo queste cose perché non pecchiate; ma se qualcuno ha peccato, abbiamo un avvocato presso il Padre: Gesù Cristo giusto. <sup id="toc_15">2</sup>Egli è vittima di espiazione per i nostri peccati; non soltanto per i nostri, ma anche per quelli di tutto il mondo.</p>
  <p><sup id="toc_16">3</sup>Da questo sappiamo d’averlo conosciuto: se osserviamo i suoi comandamenti. <sup id="toc_17">4</sup>Chi dice: “Lo conosco” e non osserva i suoi comandamenti, è bugiardo e la verità non è in lui; <sup id="toc_18">5</sup>ma chi osserva la sua parola, in lui l’amore di Dio è veramente perfetto. Da questo conosciamo di essere in lui. <sup id="toc_19">6</sup>Chi dice di dimorare in Cristo, deve comportarsi come lui si è comportato.</p>
  <p><sup id="toc_20">7</sup>Carissimi, non vi scrivo un nuovo comandamento, ma un comandamento antico, che avete ricevuto fin da principio. Il comandamento antico è la parola che avete udito. <sup id="toc_21">8</sup>E tuttavia è un comandamento nuovo quello di cui vi scrivo, il che è vero in lui e in voi, perché le tenebre stanno diradandosi e la vera luce già risplende. <sup id="toc_22">9</sup>Chi dice di essere nella luce e odia suo fratello, è ancora nelle tenebre. <sup id="toc_23">10</sup>Chi ama suo fratello, dimora nella luce e non v’è in lui occasione di inciampo. <sup id="toc_24">11</sup>Ma chi odia suo fratello è nelle tenebre, cammina nelle tenebre e non sa dove va, perché le tenebre hanno accecato i suoi occhi.</p>
  <p class="testo_rientrato"><sup id="toc_25">12</sup>Scrivo a voi, figlioli,<br/>
perché vi sono stati rimessi i peccati in virtù del suo nome.<br/> <sup id="toc_26">13</sup>Scrivo a voi, padri,<br/>
perché avete conosciuto colui che è fin dal principio.<br/>
Scrivo a voi, giovani,<br/>
perché avete vinto il maligno.<br/> <sup id="toc_27">14</sup>Ho scritto a voi, figlioli,<br/>
perché avete conosciuto il Padre.<br/>
Ho scritto a voi, padri,<br/>
perché avete conosciuto colui che è fin dal principio.<br/>
Ho scritto a voi, giovani,<br/>
perché siete forti,<br/>
e la parola di Dio dimora in voi<br/>
e avete vinto il maligno.</p>
  <p><sup id="toc_28">15</sup>Non amate né il mondo, né le cose del mondo! Se uno ama il mondo, l’amore del Padre non è in lui; <sup id="toc_29">16</sup>perché tutto quello che è nel mondo, la concupiscenza della carne, la concupiscenza degli occhi e la superbia della vita, non viene dal Padre, ma dal mondo. <sup id="toc_30">17</sup>E il mondo passa con la sua concupiscenza; ma chi fa la volontà di Dio rimane in eterno!</p>
  <p><sup id="toc_31">18</sup>Figlioli, questa è l’ultima ora. Come avete udito che deve venire l’anticristo, di fatto ora molti anticristi sono apparsi. Da questo conosciamo che è l’ultima ora. <sup id="toc_32">19</sup>Sono usciti di mezzo a noi, ma non erano dei nostri; se fossero stati dei nostri, sarebbero rimasti con noi; ma doveva rendersi manifesto che non tutti sono dei nostri. <sup id="toc_33">20</sup>Ora voi avete l’unzione ricevuta dal Santo e tutti avete la scienza. <sup id="toc_34">21</sup>Non vi ho scritto perché non conoscete la verità, ma perché la conoscete e perché nessuna menzogna viene dalla verità. <sup id="toc_35">22</sup>Chi è il menzognero se non colui che nega che Gesù è il Cristo? L’anticristo è colui che nega il Padre e il Figlio. <sup id="toc_36">23</sup>Chiunque nega il Figlio, non possiede nemmeno il Padre; chi professa la sua fede nel Figlio possiede anche il Padre.</p>
  <p><sup id="toc_37">24</sup>Quanto a voi, tutto ciò che avete udito da principio rimanga in voi. Se rimane in voi quel che avete udito da principio, anche voi rimarrete nel Figlio e nel Padre. <sup id="toc_38">25</sup>E questa è la promessa che egli ci ha fatto: la vita eterna.</p>
  <p><sup id="toc_39">26</sup>Questo vi ho scritto riguardo a coloro che cercano di traviarvi. <sup id="toc_40">27</sup>E quanto a voi, l’unzione che avete ricevuto da lui rimane in voi e non avete bisogno che alcuno vi ammaestri; ma come la sua unzione vi insegna ogni cosa, è veritiera e non mentisce, così state saldi in lui, come essa vi insegna.</p>
  <p><sup id="toc_41">28</sup>E ora, figlioli, rimanete in lui, perché possiamo aver fiducia quando apparirà e non veniamo svergognati da lui alla sua venuta. <sup id="toc_42">29</sup>Se sapete che egli è giusto, sappiate anche che chiunque opera la giustizia, è nato da lui.</p>
  <h3 id="toc_43">3</h3>
  <p><sup id="toc_44">1</sup>Quale grande amore ci ha dato il Padre per essere chiamati figli di Dio, e lo siamo realmente! La ragione per cui il mondo non ci conosce è perché non ha conosciuto lui. <sup id="toc_45">2</sup>Carissimi, noi fin d’ora siamo figli di Dio, ma ciò che saremo non è stato ancora rivelato. Sappiamo però che quando egli si sarà manifestato, noi saremo simili a lui, perché lo vedremo così come egli è.</p>
  <p><sup id="toc_46">3</sup>Chiunque ha questa speranza in lui, purifica se stesso, come egli è puro. <sup id="toc_47">4</sup>Chiunque commette il peccato, commette anche violazione della legge, perché il peccato è violazione della legge. <sup id="toc_48">5</sup>Voi sapete che egli è apparso per togliere i peccati e che in lui non v’è peccato. <sup id="toc_49">6</sup>Chiunque rimane in lui non pecca; chiunque pecca non lo ha visto né l’ha conosciuto.</p>
  <p><sup id="toc_50">7</sup>Figlioli, nessuno v’inganni. Chi pratica la giustizia è giusto com’egli è giusto. <sup id="toc_51">8</sup>Chi commette il peccato viene dal diavolo, perché il diavolo è peccatore fin dal principio. Ora il Figlio di Dio è apparso per distruggere le opere del diavolo. <sup id="toc_52">9</sup>Chiunque è nato da Dio non commette peccato, perché un germe divino dimora in lui, e non può peccare perché è nato da Dio.</p>
  <p><sup id="toc_53">10</sup>Da questo si distinguono i figli di Dio dai figli del diavolo: chi non pratica la giustizia non è da Dio, né lo è chi non ama il suo fratello.</p>
  <p><sup id="toc_54">11</sup>Poiché questo è il messaggio che avete udito fin da principio: che ci amiamo gli uni gli altri. <sup id="toc_55">12</sup>Non come Caino, che era dal maligno e uccise il suo fratello. E per qual motivo l’uccise? Perché le opere sue erano malvage, mentre quelle di suo fratello eran giuste.</p>
  <p><sup id="toc_56">13</sup>Non vi meravigliate, fratelli, se il mondo vi odia. <sup id="toc_57">14</sup>Noi sappiamo che siamo passati dalla morte alla vita, perché amiamo i fratelli. Chi non ama rimane nella morte. <sup id="toc_58">15</sup>Chiunque odia il proprio fratello è omicida, e voi sapete che nessun omicida possiede in se stesso la vita eterna.</p>
  <p><sup id="toc_59">16</sup>Da questo abbiamo conosciuto l’amore: Egli ha dato la sua vita per noi; quindi anche noi dobbiamo dare la vita per i fratelli. <sup id="toc_60">17</sup>Ma se uno ha ricchezze di questo mondo e vedendo il suo fratello in necessità gli chiude il proprio cuore, come dimora in lui l’amore di Dio? <sup id="toc_61">18</sup>Figlioli, non amiamo a parole né con la lingua, ma coi fatti e nella verità. <sup id="toc_62">19</sup>Da questo conosceremo che siamo nati dalla verità e davanti a lui rassicureremo il nostro cuore <sup id="toc_63">20</sup>qualunque cosa esso ci rimproveri. Dio è più grande del nostro cuore e conosce ogni cosa. <sup id="toc_64">21</sup>Carissimi, se il nostro cuore non ci rimprovera nulla, abbiamo fiducia in Dio; <sup id="toc_65">22</sup>e qualunque cosa chiediamo la riceviamo da lui perché osserviamo i suoi comandamenti e facciamo quel che è gradito a lui.</p>
  <p><sup id="toc_66">23</sup>Questo è il suo comandamento: che crediamo nel nome del Figlio suo Gesù Cristo e ci amiamo gli uni gli altri, secondo il precetto che ci ha dato. <sup id="toc_67">24</sup>Chi osserva i suoi comandamenti dimora in Dio ed egli in lui. E da questo conosciamo che dimora in noi: dallo Spirito che ci ha dato.</p>
  <h3 id="toc_68">4</h3>
  <p><sup id="toc_69">1</sup>Carissimi, non prestate fede a ogni ispirazione, ma mettete alla prova le ispirazioni, per saggiare se provengono veramente da Dio, perché molti falsi profeti sono comparsi nel mondo. <sup id="toc_70">2</sup>Da questo potete riconoscere lo spirito di Dio: ogni spirito che riconosce che Gesù Cristo è venuto nella carne, è da Dio; <sup id="toc_71">3</sup>ogni spirito che non riconosce Gesù, non è da Dio. Questo è lo spirito dell’anticristo che, come avete udito, viene, anzi è già nel mondo. <sup id="toc_72">4</sup>Voi siete da Dio, figlioli, e avete vinto questi falsi profeti, perché colui che è in voi è più grande di colui che è nel mondo. <sup id="toc_73">5</sup>Costoro sono del mondo, perciò insegnano cose del mondo e il mondo li ascolta. <sup id="toc_74">6</sup>Noi siamo da Dio. Chi conosce Dio ascolta noi; chi non è da Dio non ci ascolta. Da ciò noi distinguiamo lo spirito della verità e lo spirito dell’errore.</p>
  <p><sup id="toc_75">7</sup>Carissimi, amiamoci gli uni gli altri, perché l’amore è da Dio: chiunque ama è generato da Dio e conosce Dio. <sup id="toc_76">8</sup>Chi non ama non ha conosciuto Dio, perché Dio è amore. <sup id="toc_77">9</sup>In questo si è manifestato l’amore di Dio per noi: Dio ha mandato il suo unigenito Figlio nel mondo, perché noi avessimo la vita per lui. <sup id="toc_78">10</sup>In questo sta l’amore: non siamo stati noi ad amare Dio, ma è lui che ha amato noi e ha mandato il suo Figlio come vittima di espiazione per i nostri peccati.</p>
  <p><sup id="toc_79">11</sup>Carissimi, se Dio ci ha amato, anche noi dobbiamo amarci gli uni gli altri. <sup id="toc_80">12</sup>Nessuno mai ha visto Dio; se ci amiamo gli uni gli altri, Dio rimane in noi e l’amore di lui è perfetto in noi. <sup id="toc_81">13</sup>Da questo si conosce che noi rimaniamo in lui ed egli in noi: egli ci ha fatto dono del suo Spirito. <sup id="toc_82">14</sup>E noi stessi abbiamo veduto e attestiamo che il Padre ha mandato il suo Figlio come salvatore del mondo. <sup id="toc_83">15</sup>Chiunque riconosce che Gesù è il Figlio di Dio, Dio dimora in lui ed egli in Dio. <sup id="toc_84">16</sup>Noi abbiamo riconosciuto e creduto all’amore che Dio ha per noi. Dio è amore; chi sta nell’amore dimora in Dio e Dio dimora in lui.</p>
  <p><sup id="toc_85">17</sup>Per questo l’amore ha raggiunto in noi la sua perfezione, perché abbiamo fiducia nel giorno del giudizio; perché come è lui, così siamo anche noi, in questo mondo. <sup id="toc_86">18</sup>Nell’amore non c’è timore, al contrario l’amore perfetto scaccia il timore, perché il timore suppone un castigo e chi teme non è perfetto nell’amore.</p>
  <p><sup id="toc_87">19</sup>Noi amiamo, perché egli ci ha amati per primo. <sup id="toc_88">20</sup>Se uno dicesse: “Io amo Dio”, e odiasse il suo fratello, è un mentitore. Chi infatti non ama il proprio fratello che vede, non può amare Dio che non vede. <sup id="toc_89">21</sup>Questo è il comandamento che abbiamo da lui: chi ama Dio, ami anche il suo fratello.</p>
  <h3 id="toc_90">5</h3>
  <p><sup id="toc_91">1</sup>Chiunque crede che Gesù è il Cristo, è nato da Dio; e chi ama colui che ha generato, ama anche chi da lui è stato generato. <sup id="toc_92">2</sup>Da questo conosciamo di amare i figli di Dio: se amiamo Dio e ne osserviamo i comandamenti, <sup id="toc_93">3</sup>perché in questo consiste l’amore di Dio, nell’osservare i suoi comandamenti; e i suoi comandamenti non sono gravosi. <sup id="toc_94">4</sup>Tutto ciò che è nato da Dio vince il mondo; e questa è la vittoria che ha sconfitto il mondo: la nostra fede.</p>
  <p><sup id="toc_95">5</sup>E chi è che vince il mondo se non chi crede che Gesù è il Figlio di Dio? <sup id="toc_96">6</sup>Questi è colui che è venuto con acqua e sangue, Gesù Cristo; non con acqua soltanto, ma con l’acqua e con il sangue. Ed è lo Spirito che rende testimonianza, perché lo Spirito è la verità. <sup id="toc_97">7</sup>Poiché tre sono quelli che rendono testimonianza: <sup id="toc_98">8</sup>lo Spirito, l’acqua e il sangue, e questi tre sono concordi. <sup id="toc_99">9</sup>Se accettiamo la testimonianza degli uomini, la testimonianza di Dio è maggiore; e la testimonianza di Dio è quella che ha dato al suo Figlio. <sup id="toc_100">10</sup>Chi crede nel Figlio di Dio, ha questa testimonianza in sé. Chi non crede a Dio, fa di lui un bugiardo, perché non crede alla testimonianza che Dio ha reso a suo Figlio. <sup id="toc_101">11</sup>E la testimonianza è questa: Dio ci ha dato la vita eterna e questa vita è nel suo Figlio. <sup id="toc_102">12</sup>Chi ha il Figlio ha la vita; chi non ha il Figlio di Dio, non ha la vita.</p>
  <p><sup id="toc_103">13</sup>Questo vi ho scritto perché sappiate che possedete la vita eterna, voi che credete nel nome del Figlio di Dio.</p>
  <p><sup id="toc_104">14</sup>Questa è la fiducia che abbiamo in lui: qualunque cosa gli chiediamo secondo la sua volontà, egli ci ascolta. <sup id="toc_105">15</sup>E se sappiamo che ci ascolta in quello che gli chiediamo, sappiamo di avere già quello che gli abbiamo chiesto.</p>
  <p><sup id="toc_106">16</sup>Se uno vede il proprio fratello commettere un peccato che non conduce alla morte, preghi, e Dio gli darà la vita; s’intende a coloro che commettono un peccato che non conduce alla morte: c’è infatti un peccato che conduce alla morte; per questo dico di non pregare. <sup id="toc_107">17</sup>Ogni iniquità è peccato, ma c’è il peccato che non conduce alla morte.</p>
  <p><sup id="toc_108">18</sup>Sappiamo che chiunque è nato da Dio non pecca: chi è nato da Dio preserva se stesso e il maligno non lo tocca. <sup id="toc_109">19</sup>Noi sappiamo che siamo da Dio, mentre tutto il mondo giace sotto il potere del maligno. <sup id="toc_110">20</sup>Sappiamo anche che il Figlio di Dio è venuto e ci ha dato l’intelligenza per conoscere il vero Dio. E noi siamo nel vero Dio e nel Figlio suo Gesù Cristo: egli è il vero Dio e la vita eterna.</p>
  <p><sup id="toc_111">21</sup>Figlioli, guardatevi dai falsi dèi!</p>
</body>
</html>