<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere di san Paolo</h1>
  <h2 id="toc_1">Seconda lettera ai Tessalonicesi</h2>
  <h3 id="toc_2">1</h3>
  <p><sup id="toc_3">1</sup>Paolo, Silvano e Timòteo alla Chiesa dei Tessalonicesi che è in Dio Padre nostro e nel Signore Gesù Cristo: <sup id="toc_4">2</sup>grazia a voi e pace da Dio Padre e dal Signore Gesù Cristo.</p>
  <p><sup id="toc_5">3</sup>Dobbiamo sempre ringraziare Dio per voi, fratelli, ed è ben giusto. La vostra fede infatti cresce rigogliosamente e abbonda la vostra carità vicendevole; <sup id="toc_6">4</sup>così noi possiamo gloriarci di voi nelle Chiese di Dio, per la vostra fermezza e per la vostra fede in tutte le persecuzioni e tribolazioni che sopportate. <sup id="toc_7">5</sup>Questo è un segno del giusto giudizio di Dio, che vi proclamerà degni di quel regno di Dio, per il quale ora soffrite. <sup id="toc_8">6</sup>È proprio della giustizia di Dio rendere afflizione a quelli che vi affliggono <sup id="toc_9">7</sup>e a voi, che ora siete afflitti, sollievo insieme a noi, quando si manifesterà il Signore Gesù dal cielo con gli angeli della sua potenza <sup id="toc_10">8</sup><i>in fuoco ardente, a far vendetta di quanti non conoscono Dio</i>
e non obbediscono al vangelo del Signore nostro Gesù. <sup id="toc_11">9</sup>Costoro saranno castigati con una rovina eterna, <i>lontano dalla faccia del Signore e dalla gloria della sua potenza</i>, <sup id="toc_12">10</sup>quando egli verrà per esser glorificato nei suoi santi ed esser riconosciuto mirabile in tutti quelli che avranno creduto, perché è stata creduta la nostra testimonianza in mezzo a voi. Questo accadrà, in quel giorno.</p>
  <p><sup id="toc_13">11</sup>Anche per questo preghiamo di continuo per voi, perché il nostro Dio vi renda degni della sua chiamata e porti a compimento, con la sua potenza, ogni vostra volontà di bene e l’opera della vostra fede; <sup id="toc_14">12</sup>perché sia glorificato il nome del Signore nostro Gesù in voi e voi in lui, secondo la grazia del nostro Dio e del Signore Gesù Cristo.</p>
  <h3 id="toc_15">2</h3>
  <p><sup id="toc_16">1</sup>Ora vi preghiamo, fratelli, riguardo alla venuta del Signore nostro Gesù Cristo e alla nostra riunione con lui, <sup id="toc_17">2</sup>di non lasciarvi così facilmente confondere e turbare, né da pretese ispirazioni, né da parole, né da qualche lettera fatta passare come nostra, quasi che il giorno del Signore sia imminente. <sup id="toc_18">3</sup>Nessuno vi inganni in alcun modo! Prima infatti dovrà avvenire l’apostasia e dovrà esser rivelato l’uomo iniquo, il figlio della perdizione, <sup id="toc_19">4</sup>colui che si contrappone <i>e s’innalza sopra ogni</i>
essere che viene detto <i>Dio</i>
o è oggetto di culto, <i>fino a sedere</i>
nel tempio di <i>Dio</i>, additando se stesso come <i>Dio</i>.</p>
  <p><sup id="toc_20">5</sup>Non ricordate che, quando ancora ero tra voi, venivo dicendo queste cose? <sup id="toc_21">6</sup>E ora sapete ciò che impedisce la sua manifestazione, che avverrà nella sua ora. <sup id="toc_22">7</sup>Il mistero dell’iniquità è già in atto, ma è necessario che sia tolto di mezzo chi finora lo trattiene. <sup id="toc_23">8</sup>Solo allora sarà rivelato <i>l’empio</i>
e il Signore Gesù lo <i>distruggerà con il soffio della sua bocca</i>
e lo annienterà all’apparire della sua venuta, l’iniquo, <sup id="toc_24">9</sup>la cui venuta avverrà nella potenza di satana, con ogni specie di portenti, di segni e prodigi menzogneri, <sup id="toc_25">10</sup>e con ogni sorta di empio inganno per quelli che vanno in rovina perché non hanno accolto l’amore della verità per essere salvi. <sup id="toc_26">11</sup>E per questo Dio invia loro una potenza d’inganno perché essi credano alla menzogna <sup id="toc_27">12</sup>e così siano condannati tutti quelli che non hanno creduto alla verità, ma hanno acconsentito all’iniquità.</p>
  <p><sup id="toc_28">13</sup>Noi però dobbiamo rendere sempre grazie a Dio per voi, fratelli amati dal Signore, perché Dio vi ha scelti come primizia per la salvezza, attraverso l’opera santificatrice dello Spirito e la fede nella verità, <sup id="toc_29">14</sup>chiamandovi a questo con il nostro vangelo, per il possesso della gloria del Signore nostro Gesù Cristo.</p>
  <p><sup id="toc_30">15</sup>Perciò, fratelli, state saldi e mantenete le tradizioni che avete apprese così dalla nostra parola come dalla nostra lettera. <sup id="toc_31">16</sup>E lo stesso Signore nostro Gesù Cristo e Dio Padre nostro, che ci ha amati e ci ha dato, per sua grazia, una consolazione eterna e una buona speranza, <sup id="toc_32">17</sup>conforti i vostri cuori e li confermi in ogni opera e parola di bene.</p>
  <h3 id="toc_33">3</h3>
  <p><sup id="toc_34">1</sup>Per il resto, fratelli, pregate per noi, perché la parola del Signore si diffonda e sia glorificata come lo è anche tra voi <sup id="toc_35">2</sup>e veniamo liberati dagli uomini perversi e malvagi. Non di tutti infatti è la fede. <sup id="toc_36">3</sup>Ma il Signore è fedele; egli vi confermerà e vi custodirà dal maligno.</p>
  <p><sup id="toc_37">4</sup>E riguardo a voi, abbiamo questa fiducia nel Signore, che quanto vi ordiniamo già lo facciate e continuiate a farlo. <sup id="toc_38">5</sup>Il Signore diriga i vostri cuori nell’amore di Dio e nella pazienza di Cristo.</p>
  <p><sup id="toc_39">6</sup>Vi ordiniamo pertanto, fratelli, nel nome del Signore nostro Gesù Cristo, di tenervi lontani da ogni fratello che si comporta in maniera indisciplinata e non secondo la tradizione che ha ricevuto da noi. <sup id="toc_40">7</sup>Sapete infatti come dovete imitarci: poiché noi non abbiamo vissuto oziosamente fra voi, <sup id="toc_41">8</sup>né abbiamo mangiato gratuitamente il pane di alcuno, ma abbiamo lavorato con fatica e sforzo notte e giorno per non essere di peso ad alcuno di voi. <sup id="toc_42">9</sup>Non che non ne avessimo diritto, ma per darvi noi stessi come esempio da imitare. <sup id="toc_43">10</sup>E infatti quando eravamo presso di voi, vi demmo questa regola: chi non vuol lavorare neppure mangi. <sup id="toc_44">11</sup>Sentiamo infatti che alcuni fra di voi vivono disordinatamente, senza far nulla e in continua agitazione. <sup id="toc_45">12</sup>A questi tali ordiniamo, esortandoli nel Signore Gesù Cristo, di mangiare il proprio pane lavorando in pace. <sup id="toc_46">13</sup>Voi, fratelli, non lasciatevi scoraggiare nel fare il bene. <sup id="toc_47">14</sup>Se qualcuno non obbedisce a quanto diciamo per lettera, prendete nota di lui e interrompete i rapporti, perché si vergogni; <sup id="toc_48">15</sup>non trattatelo però come un nemico, ma ammonitelo come un fratello.</p>
  <p><sup id="toc_49">16</sup>Il Signore della pace vi dia egli stesso la pace sempre e in ogni modo. Il Signore sia con tutti voi.</p>
  <p><sup id="toc_50">17</sup>Questo saluto è di mia mano, di Paolo; ciò serve come segno di autenticazione per ogni lettera; io scrivo così. <sup id="toc_51">18</sup>La grazia del Signore nostro Gesù Cristo sia con tutti voi.</p>
</body>
</html>