<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri profetici</h1>
  <h2 id="toc_1">Naum</h2>
  <h3 id="toc_2">1</h3>
  <p><sup id="toc_3">1</sup>Oracolo su Ninive. Libro della visione di Naum da Elcos.</p>
  <p class="testo_rientrato"><sup id="toc_4">2</sup>Un Dio geloso e vendicatore è il Signore,<br/>
vendicatore è il Signore, pieno di sdegno.<br/>
Il Signore si vendica degli avversari<br/>
e serba rancore verso i nemici.<br/> <sup id="toc_5">3</sup>Il Signore è lento all’ira, ma grande in potenza<br/>
e nulla lascia impunito.<br/>
Nell’uragano e nella tempesta è il suo cammino<br/>
e le nubi sono la polvere dei suoi passi.<br/> <sup id="toc_6">4</sup>Minaccia il mare e il mare si secca,<br/>
prosciuga tutti i ruscelli.<br/>
Basàn e il Carmelo inaridiscono,<br/>
anche il fiore del Libano languisce.<br/> <sup id="toc_7">5</sup>Davanti a lui tremano i monti,<br/>
ondeggiano i colli;<br/>
si leva la terra davanti a lui,<br/>
il mondo e tutti i suoi abitanti.<br/> <sup id="toc_8">6</sup>Davanti al suo sdegno chi può resistere<br/>
e affrontare il furore della sua ira?<br/>
La sua collera si spande come il fuoco<br/>
e alla sua presenza le rupi si spezzano.<br/> <sup id="toc_9">7</sup>Buono è il Signore, un asilo sicuro<br/>
nel giorno dell’angoscia:<br/> <sup id="toc_10">8</sup>conosce quelli che confidano in lui<br/>
quando l’inondazione avanza.<br/>
Stermina chi insorge contro di lui<br/>
e i suoi nemici insegue nelle tenebre.<br/> <sup id="toc_11">9</sup>Che tramate voi contro il Signore?<br/>
Egli distrugge:<br/>
non sopravverrà due volte la sciagura,<br/> <sup id="toc_12">10</sup>poiché come un mucchio di pruni<br/>
saranno consunti, come paglia secca.<br/> <sup id="toc_13">11</sup>Da te è uscito colui che trama<br/>
il male contro il Signore, il consigliere malvagio.<br/> <sup id="toc_14">12</sup>Così dice il Signore:<br/>
Siano pure potenti, siano pure numerosi,<br/>
saranno falciati e spariranno.<br/>
Ma se ti ho afflitto, non ti affliggerò più.<br/> <sup id="toc_15">13</sup>Ora, infrangerò il suo giogo che ti opprime,<br/>
spezzerò le tue catene.<br/> <sup id="toc_16">14</sup>Ma contro di te ecco il decreto del Signore:<br/>
Nessuna discendenza porterà il tuo nome,<br/>
dal tempio dei tuoi dèi farò sparire<br/>
le statue scolpite e quelle fuse,<br/>
farò del tuo sepolcro un’ignominia.</p>
  <h3 id="toc_17">2</h3>
  <p class="testo_rientrato"><sup id="toc_18">1</sup>Ecco sui monti i passi d’un messaggero,<br/>
un araldo di pace!<br/>
Celebra le tue feste, Giuda, sciogli i tuoi voti,<br/>
poiché non ti attraverserà più il malvagio:<br/>
egli è del tutto annientato.<br/> <sup id="toc_19">2</sup>Il Signore restaura la vigna di Giacobbe,<br/>
come la vigna d’Israele;<br/>
i briganti l’avevano depredata,<br/>
ne avevano strappato i tralci.</p>
  <p class="testo_rientrato"><sup id="toc_20">3</sup>Contro di te avanza un distruttore:<br/>
montare la guardia alla fortezza,<br/>
sorvegliare le vie, cingerti i fianchi,<br/>
raccogliere tutte le forze.<br/> <sup id="toc_21">4</sup>Lo scudo dei suoi prodi rosseggia,<br/>
i guerrieri sono vestiti di scarlatto,<br/>
come fuoco scintillano i carri di ferro<br/>
pronti all’attacco; le lance lampeggiano.<br/> <sup id="toc_22">5</sup>Per le vie tumultuano i carri,<br/>
scorazzano per le piazze,<br/>
il loro aspetto è come di fiamma,<br/>
guizzano come saette.<br/> <sup id="toc_23">6</sup>Si fa l’appello dei più coraggiosi<br/>
che accorrendo si urtano:<br/>
essi si slanciano verso le mura,<br/>
la copertura di scudi è formata.<br/> <sup id="toc_24">7</sup>Le porte dei fiumi si aprono,<br/>
la reggia è in preda allo spavento.<br/> <sup id="toc_25">8</sup>La regina è condotta in esilio,<br/>
le sue ancelle gemono come con voce di colombe<br/>
percuotendosi il petto.<br/> <sup id="toc_26">9</sup>Ninive è come una vasca d’acqua agitata<br/>
da cui sfuggono le acque.<br/>
“Fermatevi! Fermatevi!” ma nessuno si volta.<br/> <sup id="toc_27">10</sup>Saccheggiate l’argento, saccheggiate l’oro,<br/>
ci sono tesori infiniti, ammassi d’oggetti preziosi.<br/> <sup id="toc_28">11</sup>Devastazione, spogliazione, desolazione;<br/>
cuori scoraggiati, ginocchia vacillanti,<br/>
in tutti i cuori è lo spasimo<br/>
su tutti i volti il pallore.</p>
  <p class="testo_rientrato"><sup id="toc_29">12</sup>Dov’è la tana dei leoni,<br/>
la caverna dei leoncelli?<br/>
Là si rifugiavano il leone e i leoncelli<br/>
e nessuno li disturbava.<br/> <sup id="toc_30">13</sup>Il leone rapiva per i suoi piccoli,<br/>
sbranava per le sue leonesse;<br/>
riempiva i suoi covi di preda, le sue tane di rapina.<br/> <sup id="toc_31">14</sup>Eccomi a te, dice il Signore degli eserciti,<br/>
manderò in fumo i tuoi carri<br/>
e la spada divorerà i tuoi leoncelli.<br/>
Porrò fine alle tue rapine nel paese,<br/>
non si udrà più la voce dei tuoi messaggeri.</p>
  <h3 id="toc_32">3</h3>
  <p class="testo_rientrato"><sup id="toc_33">1</sup>Guai alla città sanguinaria,<br/>
piena di menzogne,<br/>
colma di rapine,<br/>
che non cessa di depredare!<br/> <sup id="toc_34">2</sup>Sibilo di frusta, fracasso di ruote,<br/>
scalpitio di cavalli, cigolio di carri,<br/> <sup id="toc_35">3</sup>cavalieri incalzanti, lampeggiare di spade,<br/>
scintillare di lance, feriti in quantità,<br/>
cumuli di morti, cadaveri senza fine,<br/>
s’inciampa nei cadaveri.<br/> <sup id="toc_36">4</sup>Per le tante seduzioni della prostituta,<br/>
della bella maliarda, della maestra d’incanti,<br/>
che faceva mercato dei popoli con le sue tresche<br/>
e delle nazioni con le sue malìe.<br/> <sup id="toc_37">5</sup>Eccomi a te, oracolo del Signore degli eserciti.<br/>
Alzerò le tue vesti fin sulla faccia<br/>
e mostrerò alle genti la tua nudità,<br/>
ai regni le tue vergogne.<br/> <sup id="toc_38">6</sup>Ti getterò addosso immondezze,<br/>
ti svergognerò, ti esporrò al ludibrio.<br/> <sup id="toc_39">7</sup>Allora chiunque ti vedrà, fuggirà da te<br/>
e dirà: “Ninive è distrutta!”. Chi la compiangerà?<br/>
Dove cercherò chi la consoli?</p>
  <p class="testo_rientrato"><sup id="toc_40">8</sup>Sei forse più forte di Tebe,<br/>
seduta fra i canali del Nilo,<br/>
circondata dalle acque?<br/>
Per baluardo aveva il mare<br/>
e per bastione le acque.<br/> <sup id="toc_41">9</sup>L’Etiopia e l’Egitto erano la sua forza<br/>
che non aveva limiti.<br/>
Put e i Libi erano i suoi alleati.<br/> <sup id="toc_42">10</sup>Eppure anch’essa fu deportata,<br/>
andò schiava in esilio.<br/>
Anche i suoi bambini furono sfracellati<br/>
ai crocicchi di tutte le strade.<br/>
Sopra i suoi nobili si gettarono le sorti<br/>
e tutti i suoi grandi furon messi in catene.<br/> <sup id="toc_43">11</sup>Anche tu berrai fino alla feccia e verrai meno,<br/>
anche tu cercherai scampo dal nemico.</p>
  <p class="testo_rientrato"><sup id="toc_44">12</sup>Tutte le tue fortezze sono come fichi<br/>
carichi di frutti primaticci:<br/>
appena scossi, cadono i fichi<br/>
in bocca a chi li vuol mangiare.<br/> <sup id="toc_45">13</sup>Ecco il tuo popolo: in te vi sono solo donne,<br/>
spalancano la porta della tua terra ai nemici,<br/>
il fuoco divora le tue sbarre.<br/> <sup id="toc_46">14</sup>Attingi acqua per l’assedio, rinforza le tue difese,<br/>
pesta l’argilla, impasta mattoni, prendi la forma.<br/> <sup id="toc_47">15</sup>Eppure il fuoco ti divorerà,<br/>
ti sterminerà la spada,</p>
  <p class="testo_rientrato">anche se ti moltiplicassi come le cavallette,<br/>
se diventassi numerosa come i bruchi,<br/> <sup id="toc_48">16</sup>e moltiplicassi i tuoi mercenari<br/>
più che le stelle del cielo.<br/>
La locusta mette le ali e vola via!<br/> <sup id="toc_49">17</sup>I tuoi prìncipi sono come le locuste,<br/>
i tuoi capi come sciami di cavallette,<br/>
che si annidano fra le siepi quand’è freddo,<br/>
ma quando spunta il sole si dileguano<br/>
e non si sa dove siano andate.</p>
  <p class="testo_rientrato"><sup id="toc_50">18</sup>Re d’Assur, i tuoi pastori dormono,<br/>
si riposano i tuoi eroi!<br/>
Il tuo popolo vaga sbandato per i monti<br/>
e nessuno lo raduna.<br/> <sup id="toc_51">19</sup>Non c’è rimedio per la tua ferita,<br/>
incurabile è la tua piaga.<br/>
Chiunque sentirà tue notizie batterà le mani.<br/>
Perché su chi non si è riversata<br/>
senza tregua la tua crudeltà?</p>
</body>
</html>