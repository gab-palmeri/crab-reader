<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere di san Paolo</h1>
  <h2 id="toc_1">Prima lettera a Timoteo</h2>
  <h3 id="toc_2">1</h3>
  <p><sup id="toc_3">1</sup>Paolo, apostolo di Cristo Gesù, per comando di Dio nostro salvatore e di Cristo Gesù nostra speranza, <sup id="toc_4">2</sup>a Timòteo, mio vero figlio nella fede: grazia, misericordia e pace da Dio Padre e da Cristo Gesù Signore nostro.</p>
  <p><sup id="toc_5">3</sup>Partendo per la Macedonia, ti raccomandai di rimanere in Èfeso, perché tu invitassi alcuni a non insegnare dottrine diverse <sup id="toc_6">4</sup>e a non badare più a favole e a genealogie interminabili, che servono più a vane discussioni che al disegno divino manifestato nella fede. <sup id="toc_7">5</sup>Il fine di questo richiamo è però la carità, che sgorga da un cuore puro, da una buona coscienza e da una fede sincera. <sup id="toc_8">6</sup>Proprio deviando da questa linea, alcuni si sono volti a fatue verbosità, <sup id="toc_9">7</sup>pretendendo di essere dottori della legge mentre non capiscono né quello che dicono, né alcuna di quelle cose che dànno per sicure.</p>
  <p><sup id="toc_10">8</sup>Certo, noi sappiamo che la legge è buona, se uno ne usa legalmente; <sup id="toc_11">9</sup>sono convinto che la legge non è fatta per il giusto, ma per gli iniqui e i ribelli, per gli empi e i peccatori, per i sacrileghi e i profanatori, per i parricidi e i matricidi, per gli assassini, <sup id="toc_12">10</sup>i fornicatori, i pervertiti, i trafficanti di uomini, i falsi, gli spergiuri e per ogni altra cosa che è contraria alla sana dottrina, <sup id="toc_13">11</sup>secondo il vangelo della gloria del beato Dio che mi è stato affidato.</p>
  <p><sup id="toc_14">12</sup>Rendo grazie a colui che mi ha dato la forza, Cristo Gesù Signore nostro, perché mi ha giudicato degno di fiducia chiamandomi al mistero: <sup id="toc_15">13</sup>io che per l’innanzi ero stato un bestemmiatore, un persecutore e un violento. Ma mi è stata usata misericordia, perché agivo senza saperlo, lontano dalla fede; <sup id="toc_16">14</sup>così la grazia del Signore nostro ha sovrabbondato insieme alla fede e alla carità che è in Cristo Gesù.</p>
  <p><sup id="toc_17">15</sup>Questa parola è sicura e degna di essere da tutti accolta: Cristo Gesù è venuto nel mondo per salvare i peccatori e di questi il primo sono io. <sup id="toc_18">16</sup>Ma appunto per questo ho ottenuto misericordia, perché Gesù Cristo ha voluto dimostrare in me, per primo, tutta la sua magnanimità, a esempio di quanti avrebbero creduto in lui per avere la vita eterna.</p>
  <p><sup id="toc_19">17</sup>Al Re dei secoli incorruttibile, invisibile e unico Dio, onore e gloria nei secoli dei secoli. Amen.</p>
  <p><sup id="toc_20">18</sup>Questo è l’avvertimento che ti do, figlio mio Timòteo, in accordo con le profezie che sono state fatte a tuo riguardo, perché, fondato su di esse, tu combatta la buona battaglia <sup id="toc_21">19</sup>con fede e buona coscienza, poiché alcuni che l’hanno ripudiata hanno fatto naufragio nella fede; <sup id="toc_22">20</sup>tra essi Imenèo e Alessandro, che ho consegnato a satana perché imparino a non più bestemmiare.</p>
  <h3 id="toc_23">2</h3>
  <p><sup id="toc_24">1</sup>Ti raccomando dunque, prima di tutto, che si facciano domande, suppliche, preghiere e ringraziamenti per tutti gli uomini, <sup id="toc_25">2</sup>per i re e per tutti quelli che stanno al potere, perché possiamo trascorrere una vita calma e tranquilla con tutta pietà e dignità. <sup id="toc_26">3</sup>Questa è una cosa bella e gradita al cospetto di Dio, nostro salvatore, <sup id="toc_27">4</sup>il quale vuole che tutti gli uomini siano salvati e arrivino alla conoscenza della verità. <sup id="toc_28">5</sup>Uno solo, infatti, è Dio e uno solo il mediatore fra Dio e gli uomini, l’uomo Cristo Gesù, <sup id="toc_29">6</sup>che ha dato se stesso in riscatto per tutti. Questa testimonianza egli l’ha data nei tempi stabiliti, <sup id="toc_30">7</sup>e di essa io sono stato fatto banditore e apostolo – dico la verità, non mentisco –, maestro dei pagani nella fede e nella verità.</p>
  <p><sup id="toc_31">8</sup>Voglio dunque che gli uomini preghino, dovunque si trovino, alzando al cielo mani pure senza ira e senza contese.</p>
  <p><sup id="toc_32">9</sup>Alla stessa maniera facciano le donne, con abiti decenti, adornandosi di pudore e riservatezza, non di trecce e ornamenti d’oro, di perle o di vesti sontuose, <sup id="toc_33">10</sup>ma di opere buone, come conviene a donne che fanno professione di pietà.</p>
  <p><sup id="toc_34">11</sup>La donna impari in silenzio, con tutta sottomissione. <sup id="toc_35">12</sup>Non concedo a nessuna donna di insegnare, né di dettare legge all’uomo; piuttosto se ne stia in atteggiamento tranquillo. <sup id="toc_36">13</sup>Perché prima è stato formato Adamo e poi Eva; <sup id="toc_37">14</sup>e non fu Adamo ad essere ingannato, ma fu la donna che, ingannata, si rese colpevole di trasgressione. <sup id="toc_38">15</sup>Essa potrà essere salvata partorendo figli, a condizione di perseverare nella fede, nella carità e nella santificazione, con modestia.</p>
  <h3 id="toc_39">3</h3>
  <p><sup id="toc_40">1</sup>È degno di fede quanto vi dico: se uno aspira all’episcopato, desidera un nobile lavoro. <sup id="toc_41">2</sup>Ma bisogna che il vescovo sia irreprensibile, non sposato che una sola volta, sobrio, prudente, dignitoso, ospitale, capace di insegnare, <sup id="toc_42">3</sup>non dedito al vino, non violento ma benevolo, non litigioso, non attaccato al denaro. <sup id="toc_43">4</sup>Sappia dirigere bene la propria famiglia e abbia figli sottomessi con ogni dignità, <sup id="toc_44">5</sup>perché se uno non sa dirigere la propria famiglia, come potrà aver cura della Chiesa di Dio? <sup id="toc_45">6</sup>Inoltre non sia un neofita, perché non gli accada di montare in superbia e di cadere nella stessa condanna del diavolo. <sup id="toc_46">7</sup>È necessario che egli goda buona reputazione presso quelli di fuori, per non cadere in discredito e in qualche laccio del diavolo.</p>
  <p><sup id="toc_47">8</sup>Allo stesso modo i diaconi siano dignitosi, non doppi nel parlare, non dediti al molto vino né avidi di guadagno disonesto, <sup id="toc_48">9</sup>e conservino il mistero della fede in una coscienza pura. <sup id="toc_49">10</sup>Perciò siano prima sottoposti a una prova e poi, se trovati irreprensibili, siano ammessi al loro servizio. <sup id="toc_50">11</sup>Allo stesso modo le donne siano dignitose, non pettegole, sobrie, fedeli in tutto. <sup id="toc_51">12</sup>I diaconi non siano sposati che una sola volta, sappiano dirigere bene i propri figli e le proprie famiglie. <sup id="toc_52">13</sup>Coloro infatti che avranno ben servito, si acquisteranno un grado onorifico e una grande sicurezza nella fede in Cristo Gesù.</p>
  <p><sup id="toc_53">14</sup>Ti scrivo tutto questo, nella speranza di venire presto da te; <sup id="toc_54">15</sup>ma se dovessi tardare, voglio che tu sappia come comportarti nella casa di Dio, che è la Chiesa del Dio vivente, colonna e sostegno della verità. <sup id="toc_55">16</sup>Dobbiamo confessare che grande è il mistero della pietà:</p>
  <p class="testo_rientrato">Egli si manifestò nella carne,<br/>
fu giustificato nello Spirito,<br/>
apparve agli angeli,<br/>
fu annunziato ai pagani,<br/>
fu creduto nel mondo,<br/>
fu assunto nella gloria.</p>
  <h3 id="toc_56">4</h3>
  <p><sup id="toc_57">1</sup>Lo Spirito dichiara apertamente che negli ultimi tempi alcuni si allontaneranno dalla fede, dando retta a spiriti menzogneri e a dottrine diaboliche, <sup id="toc_58">2</sup>sedotti dall’ipocrisia di impostori, già bollati a fuoco nella loro coscienza. <sup id="toc_59">3</sup>Costoro vieteranno il matrimonio, imporranno di astenersi da alcuni cibi che Dio ha creato per essere mangiati con rendimento di grazie dai fedeli e da quanti conoscono la verità. <sup id="toc_60">4</sup>Infatti tutto ciò che è stato creato da Dio è buono e nulla è da scartarsi, quando lo si prende con rendimento di grazie, <sup id="toc_61">5</sup>perché esso viene santificato dalla parola di Dio e dalla preghiera.</p>
  <p><sup id="toc_62">6</sup>Proponendo queste cose ai fratelli sarai un buon ministro di Cristo Gesù, nutrito come sei dalle parole della fede e della buona dottrina che hai seguito. <sup id="toc_63">7</sup>Rifiuta invece le favole profane, roba da vecchierelle.</p>
  <p><sup id="toc_64">8</sup>Esèrcitati nella pietà, perché l’esercizio fisico è utile a poco, mentre la pietà è utile a tutto, portando con sé la promessa della vita presente come di quella futura. <sup id="toc_65">9</sup>Certo questa parola è degna di fede. <sup id="toc_66">10</sup>Noi infatti ci affatichiamo e combattiamo perché abbiamo posto la nostra speranza nel Dio vivente, che è il salvatore di tutti gli uomini, ma soprattutto di quelli che credono. <sup id="toc_67">11</sup>Questo tu devi proclamare e insegnare.</p>
  <p><sup id="toc_68">12</sup>Nessuno disprezzi la tua giovane età, ma sii esempio ai fedeli nelle parole, nel comportamento, nella carità, nella fede, nella purezza. <sup id="toc_69">13</sup>Fino al mio arrivo, dèdicati alla lettura, all’esortazione e all’insegnamento. <sup id="toc_70">14</sup>Non trascurare il dono spirituale che è in te e che ti è stato conferito, per indicazioni di profeti, con l’imposizione delle mani da parte del collegio dei presbiteri. <sup id="toc_71">15</sup>Abbi premura di queste cose, dèdicati ad esse interamente perché tutti vedano il tuo progresso. <sup id="toc_72">16</sup>Vigila su te stesso e sul tuo insegnamento e sii perseverante: così facendo salverai te stesso e coloro che ti ascoltano.</p>
  <h3 id="toc_73">5</h3>
  <p><sup id="toc_74">1</sup>Non essere aspro nel riprendere un anziano, ma esortalo come fosse tuo padre; i più giovani come fratelli; <sup id="toc_75">2</sup>le donne anziane come madri e le più giovani come sorelle, in tutta purezza.</p>
  <p><sup id="toc_76">3</sup>Onora le vedove, quelle che sono veramente vedove; <sup id="toc_77">4</sup>ma se una vedova ha figli o nipoti, questi imparino prima a praticare la pietà verso quelli della propria famiglia e a rendere il contraccambio ai loro genitori, poiché è gradito a Dio. <sup id="toc_78">5</sup>Quella poi veramente vedova e che sia rimasta sola, ha riposto la speranza in Dio e si consacra all’orazione e alla preghiera giorno e notte; <sup id="toc_79">6</sup>al contrario quella che si dà ai piaceri, anche se vive, è già morta. <sup id="toc_80">7</sup>Proprio questo raccomanda, perché siano irreprensibili. <sup id="toc_81">8</sup>Se poi qualcuno non si prende cura dei suoi cari, soprattutto di quelli della sua famiglia, costui ha rinnegato la fede ed è peggiore di un infedele.</p>
  <p><sup id="toc_82">9</sup>Una vedova sia iscritta nel catalogo delle vedove quando abbia non meno di sessant’anni, sia andata sposa una sola volta, <sup id="toc_83">10</sup>abbia la testimonianza di opere buone: abbia cioè allevato figli, praticato l’ospitalità, lavato i piedi ai santi, sia venuta in soccorso agli afflitti, abbia esercitato ogni opera di bene. <sup id="toc_84">11</sup>Le vedove più giovani non accettarle perché, non appena vengono prese da desideri indegni di Cristo, vogliono sposarsi di nuovo <sup id="toc_85">12</sup>e si attirano così un giudizio di condanna per aver trascurato la loro prima fede. <sup id="toc_86">13</sup>Inoltre, trovandosi senza far niente, imparano a girare qua e là per le case e sono non soltanto oziose, ma pettegole e curiose, parlando di ciò che non conviene. <sup id="toc_87">14</sup>Desidero quindi che le più giovani si risposino, abbiano figli, governino la loro casa, per non dare all’avversario nessun motivo di biasimo. <sup id="toc_88">15</sup>Già alcune purtroppo si sono sviate dietro a satana.</p>
  <p><sup id="toc_89">16</sup>Se qualche donna credente ha con sé delle vedove, provveda lei a loro e non ricada il peso sulla Chiesa, perché questa possa così venire incontro a quelle che sono veramente vedove.</p>
  <p><sup id="toc_90">17</sup>I presbiteri che esercitano bene la presidenza siano trattati con doppio onore, soprattutto quelli che si affaticano nella predicazione e nell’insegnamento. <sup id="toc_91">18</sup>Dice infatti la Scrittura: <i>Non metterai la museruola al bue che trebbia</i>
e: <i>Il lavoratore ha diritto al suo salario</i>. <sup id="toc_92">19</sup>Non accettare accuse contro un presbitero senza la deposizione di <i>due o tre testimoni</i>. <sup id="toc_93">20</sup>Quelli poi che risultino colpevoli riprendili alla presenza di tutti, perché anche gli altri ne abbiano timore. <sup id="toc_94">21</sup>Ti scongiuro davanti a Dio, a Cristo Gesù e agli angeli eletti, di osservare queste norme con imparzialità e di non far mai nulla per favoritismo. <sup id="toc_95">22</sup>Non aver fretta di imporre le mani ad alcuno, per non farti complice dei peccati altrui. Conservati puro!</p>
  <p><sup id="toc_96">23</sup>Smetti di bere soltanto acqua, ma fa’ uso di un po’ di vino a causa dello stomaco e delle tue frequenti indisposizioni.</p>
  <p><sup id="toc_97">24</sup>Di alcuni uomini i peccati si manifestano prima del giudizio e di altri dopo; <sup id="toc_98">25</sup>così anche le opere buone vengono alla luce e quelle stesse che non sono tali non possono rimanere nascoste.</p>
  <h3 id="toc_99">6</h3>
  <p><sup id="toc_100">1</sup>Quelli che si trovano sotto il giogo della schiavitù, trattino con ogni rispetto i loro padroni, perché non vengano bestemmiati il nome di Dio e la dottrina. <sup id="toc_101">2</sup>Quelli poi che hanno padroni credenti, non manchino loro di riguardo perché sono fratelli, ma li servano ancora meglio, proprio perché sono credenti e amati coloro che ricevono i loro servizi.</p>
  <p>Questo devi insegnare e raccomandare.</p>
  <p><sup id="toc_102">3</sup>Se qualcuno insegna diversamente e non segue le sane parole del Signore nostro Gesù Cristo e la dottrina secondo la pietà, <sup id="toc_103">4</sup>costui è accecato dall’orgoglio, non comprende nulla ed è preso dalla febbre di cavilli e di questioni oziose. Da ciò nascono le invidie, i litigi, le maldicenze, i sospetti cattivi, <sup id="toc_104">5</sup>i conflitti di uomini corrotti nella mente e privi della verità, che considerano la pietà come fonte di guadagno.</p>
  <p><sup id="toc_105">6</sup>Certo, la pietà è un grande guadagno, congiunta però a moderazione! <sup id="toc_106">7</sup>Infatti non abbiamo portato nulla in questo mondo e nulla possiamo portarne via. <sup id="toc_107">8</sup>Quando dunque abbiamo di che mangiare e di che coprirci, contentiamoci di questo. <sup id="toc_108">9</sup>Al contrario coloro che vogliono arricchire, cadono nella tentazione, nel laccio e in molte bramosie insensate e funeste, che fanno affogare gli uomini in rovina e perdizione. <sup id="toc_109">10</sup>L’attaccamento al denaro infatti è la radice di tutti i mali; per il suo sfrenato desiderio alcuni hanno deviato dalla fede e si sono da se stessi tormentati con molti dolori.</p>
  <p><sup id="toc_110">11</sup>Ma tu, uomo di Dio, fuggi queste cose; tendi alla giustizia, alla pietà, alla fede, alla carità, alla pazienza, alla mitezza. <sup id="toc_111">12</sup>Combatti la buona battaglia della fede, cerca di raggiungere la vita eterna alla quale sei stato chiamato e per la quale hai fatto la tua bella professione di fede davanti a molti testimoni.</p>
  <p><sup id="toc_112">13</sup>Al cospetto di Dio che dà vita a tutte le cose e di Gesù Cristo che ha dato la sua bella testimonianza davanti a Ponzio Pilato, <sup id="toc_113">14</sup>ti scongiuro di conservare senza macchia e irreprensibile il comandamento, fino alla manifestazione del Signore nostro Gesù Cristo,</p>
  <p class="testo_rientrato"><sup id="toc_114">15</sup>che al tempo stabilito sarà a noi rivelata<br/>
dal beato e unico sovrano,<br/>
il re dei regnanti e signore dei signori,<br/> <sup id="toc_115">16</sup>il solo che possiede l’immortalità,<br/>
che abita una luce inaccessibile;<br/>
che nessuno fra gli uomini ha mai visto né può vedere.<br/>
A lui onore e potenza per sempre. Amen.</p>
  <p><sup id="toc_116">17</sup>Ai ricchi in questo mondo raccomanda di non essere orgogliosi, di non riporre la speranza sull’incertezza delle ricchezze, ma in Dio, che tutto ci dà con abbondanza perché ne possiamo godere; <sup id="toc_117">18</sup>di fare del bene, di arricchirsi di opere buone, di essere pronti a dare, di essere generosi, <sup id="toc_118">19</sup>mettendosi così da parte un buon capitale per il futuro, per acquistarsi la vita vera.</p>
  <p><sup id="toc_119">20</sup>O Timòteo, custodisci il deposito; evita le chiacchiere profane e le obiezioni della cosiddetta scienza, <sup id="toc_120">21</sup>professando la quale taluni hanno deviato dalla fede.</p>
  <p>La grazia sia con voi!</p>
</body>
</html>