<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri storici</h1>
  <h2 id="toc_1">Rut</h2>
  <h3 id="toc_2">1</h3>
  <p><sup id="toc_3">1</sup>Al tempo in cui governavano i giudici, ci fu nel paese una carestia e un uomo di Betlemme di Giuda emigrò nella campagna di Moab, con la moglie e i suoi due figli. <sup id="toc_4">2</sup>Quest’uomo si chiamava Elimèlech, sua moglie Noemi e i suoi due figli Maclon e Chilion; erano Efratei di Betlemme di Giuda. Giunti nella campagna di Moab, vi si stabilirono. <sup id="toc_5">3</sup>Poi Elimèlech, marito di Noemi, morì ed essa rimase con i due figli. <sup id="toc_6">4</sup>Questi sposarono donne di Moab, delle quali una si chiamava Orpa e l’altra Rut. Abitavano in quel luogo da circa dieci anni, <sup id="toc_7">5</sup>quando anche Maclon e Chilion morirono tutti e due e la donna rimase priva dei suoi due figli e del marito.</p>
  <p><sup id="toc_8">6</sup>Allora si alzò con le sue nuore per andarsene dalla campagna di Moab, perché aveva sentito dire che il Signore aveva visitato il suo popolo, dandogli pane. <sup id="toc_9">7</sup>Partì dunque con le due nuore da quel luogo e mentre era in cammino per tornare nel paese di Giuda <sup id="toc_10">8</sup>Noemi disse alle due nuore: “Andate, tornate ciascuna a casa di vostra madre; il Signore usi bontà con voi, come voi avete fatto con quelli che sono morti e con me! <sup id="toc_11">9</sup>Il Signore conceda a ciascuna di voi di trovare riposo in casa di un marito”. Essa le baciò, ma quelle piansero ad alta voce <sup id="toc_12">10</sup>e le dissero: “No, noi verremo con te al tuo popolo”. <sup id="toc_13">11</sup>Noemi rispose: “Tornate indietro, figlie mie! Perché verreste con me? Ho io ancora figli in seno, che possano diventare vostri mariti? <sup id="toc_14">12</sup>Tornate indietro, figlie mie, andate! Io sono troppo vecchia per avere un marito. Se dicessi: Ne ho speranza, e se anche avessi un marito questa notte e anche partorissi figli, <sup id="toc_15">13</sup>vorreste voi aspettare che diventino grandi e vi asterreste per questo dal maritarvi? No, figlie mie; io sono troppo infelice per potervi giovare, perché la mano del Signore è stesa contro di me”. <sup id="toc_16">14</sup>Allora esse alzarono la voce e piansero di nuovo; Orpa baciò la suocera e partì, ma Rut non si staccò da lei. <sup id="toc_17">15</sup>Allora Noemi le disse: “Ecco, tua cognata è tornata al suo popolo e ai suoi dèi; torna indietro anche tu, come tua cognata”. <sup id="toc_18">16</sup>Ma Rut rispose: “Non insistere con me perché ti abbandoni e torni indietro senza di te; perché dove andrai tu andrò anch’io; dove ti fermerai mi fermerò; il tuo popolo sarà il mio popolo e il tuo Dio sarà il mio Dio; <sup id="toc_19">17</sup>dove morirai tu, morirò anch’io e vi sarò sepolta. Il Signore mi punisca come vuole, se altra cosa che la morte mi separerà da te”. <sup id="toc_20">18</sup>Quando Noemi la vide così decisa ad accompagnarla, cessò di insistere. <sup id="toc_21">19</sup>Così fecero il viaggio insieme fino a Betlemme. Quando giunsero a Betlemme, tutta la città s’interessò di loro. Le donne dicevano: “È proprio Noemi!”. <sup id="toc_22">20</sup>Essa rispondeva: “Non mi chiamate Noemi, chiamatemi Mara, perché l’Onnipotente mi ha tanto amareggiata! <sup id="toc_23">21</sup>Io ero partita piena e il Signore mi fa tornare vuota. Perché chiamarmi Noemi, quando il Signore si è dichiarato contro di me e l’Onnipotente mi ha resa infelice?”. <sup id="toc_24">22</sup>Così Noemi tornò con Rut, la Moabita, sua nuora, venuta dalle campagne di Moab. Esse arrivarono a Betlemme quando si cominciava a mietere l’orzo.</p>
  <h3 id="toc_25">2</h3>
  <p><sup id="toc_26">1</sup>Noemi aveva un parente del marito, uomo potente e ricco della famiglia di Elimèlech, che si chiamava Booz. <sup id="toc_27">2</sup>Rut, la Moabita, disse a Noemi: “Lasciami andare per la campagna a spigolare dietro a qualcuno agli occhi del quale avrò trovato grazia”. Le rispose: “Va’, figlia mia”. <sup id="toc_28">3</sup>Rut andò e si mise a spigolare nella campagna dietro ai mietitori; per caso si trovò nella parte della campagna appartenente a Booz, che era della famiglia di Elimèlech. <sup id="toc_29">4</sup>Ed ecco Booz arrivò da Betlemme e disse ai mietitori: “Il Signore sia con voi!”. Quelli gli risposero: “Il Signore ti benedica!”. <sup id="toc_30">5</sup>Booz disse al suo servo, incaricato di sorvegliare i mietitori: “Di chi è questa giovane?”. <sup id="toc_31">6</sup>Il servo incaricato di sorvegliare i mietitori rispose: “È una giovane moabita, quella che è tornata con Noemi dalla campagna di Moab. <sup id="toc_32">7</sup>Ha detto: Vorrei spigolare e raccogliere dietro ai mietitori. È venuta ed è rimasta in piedi da stamattina fino ad ora; solo in questo momento si è un poco seduta nella casa”. <sup id="toc_33">8</sup>Allora Booz disse a Rut: “Ascolta, figlia mia, non andare a spigolare in un altro campo; non allontanarti di qui, ma rimani con le mie giovani; <sup id="toc_34">9</sup>tieni d’occhio il campo dove si miete e cammina dietro a loro. Non ho forse ordinato ai miei giovani di non molestarti? Quando avrai sete, va’ a bere dagli orci ciò che i giovani avranno attinto”. <sup id="toc_35">10</sup>Allora Rut si prostrò con la faccia a terra e gli disse: “Per qual motivo ho trovato grazia ai tuoi occhi, così che tu ti interessi di me che sono una straniera?”. <sup id="toc_36">11</sup>Booz le rispose: “Mi è stato riferito quanto hai fatto per tua suocera dopo la morte di tuo marito e come hai abbandonato tuo padre, tua madre e la tua patria per venire presso un popolo, che prima non conoscevi. <sup id="toc_37">12</sup>Il Signore ti ripaghi quanto hai fatto e il tuo salario sia pieno da parte del Signore, Dio d’Israele, sotto le cui ali sei venuta a rifugiarti”. <sup id="toc_38">13</sup>Essa gli disse: “Possa io trovar grazia ai tuoi occhi, o mio signore! Poiché tu mi hai consolata e hai parlato al cuore della tua serva, benché io non sia neppure come una delle tue schiave”. <sup id="toc_39">14</sup>Poi, al momento del pasto, Booz le disse: “Vieni, mangia il pane e intingi il boccone nell’aceto”. Essa si pose a sedere accanto ai mietitori. Booz le pose davanti grano abbrustolito; essa ne mangiò a sazietà e ne mise da parte gli avanzi. <sup id="toc_40">15</sup>Poi si alzò per tornare a spigolare e Booz diede quest’ordine ai suoi servi: “Lasciatela spigolare anche fra i covoni e non le fate affronto; <sup id="toc_41">16</sup>anzi lasciate cadere apposta per lei spighe dai mannelli; abbandonatele, perché essa le raccolga, e non sgridatela”. <sup id="toc_42">17</sup>Così essa spigolò nel campo fino alla sera; batté quello che aveva raccolto e ne venne circa una quarantina di chili di orzo. <sup id="toc_43">18</sup>Se lo caricò addosso, entrò in città e sua suocera vide ciò che essa aveva spigolato. Poi Rut tirò fuori quello che era rimasto del cibo e glielo diede.</p>
  <p><sup id="toc_44">19</sup>La suocera le chiese: “Dove hai spigolato oggi? Dove hai lavorato? Benedetto colui che si è interessato di te!”. Rut riferì alla suocera presso chi aveva lavorato e disse: “L’uomo presso il quale ho lavorato oggi si chiama Booz”. <sup id="toc_45">20</sup>Noemi disse alla nuora: “Sia benedetto dal Signore, che non ha rinunciato alla sua bontà verso i vivi e verso i morti!”. Aggiunse: “Questo uomo è nostro parente stretto; è di quelli che hanno su di noi il diritto di riscatto”. <sup id="toc_46">21</sup>Rut, la Moabita, disse: “Mi ha anche detto: Rimani insieme ai miei servi, finché abbiano finito tutta la mia mietitura”. <sup id="toc_47">22</sup>Noemi disse a Rut, sua nuora: “È bene, figlia mia, che tu vada con le sue schiave e non ti esponga a sgarberie in un altro campo”. <sup id="toc_48">23</sup>Essa rimase dunque con le schiave di Booz, a spigolare, sino alla fine della mietitura dell’orzo e del frumento. Poi abitò con la suocera.</p>
  <h3 id="toc_49">3</h3>
  <p><sup id="toc_50">1</sup>Noemi, sua suocera, le disse: “Figlia mia, non devo io cercarti una sistemazione, così che tu sia felice? <sup id="toc_51">2</sup>Ora, Booz, con le cui giovani tu sei stata, non è nostro parente? Ecco, questa sera deve ventilare l’orzo sull’aia. <sup id="toc_52">3</sup>Su dunque, profumati, avvolgiti nel tuo manto e scendi all’aia; ma non ti far riconoscere da lui, prima che egli abbia finito di mangiare e di bere. <sup id="toc_53">4</sup>Quando andrà a dormire, osserva il luogo dove egli dorme; poi va’, alzagli la coperta dalla parte dei piedi e mettiti lì a giacere; ti dirà lui ciò che dovrai fare”. <sup id="toc_54">5</sup>Rut le rispose: “Farò quanto dici”. <sup id="toc_55">6</sup>Scese all’aia e fece quanto la suocera le aveva ordinato. <sup id="toc_56">7</sup>Booz mangiò, bevve e aprì il cuore alla gioia; poi andò a dormire accanto al mucchio d’orzo. Allora essa venne pian piano, gli alzò la coperta dalla parte dei piedi e si coricò. <sup id="toc_57">8</sup>Verso mezzanotte quell’uomo si svegliò, con un brivido, si guardò attorno ed ecco una donna gli giaceva ai piedi. <sup id="toc_58">9</sup>Le disse: “Chi sei?”. Rispose: “Sono Rut, tua serva; stendi il lembo del tuo mantello sulla tua serva, perché tu hai il diritto di riscatto”. <sup id="toc_59">10</sup>Le disse: “Sii benedetta dal Signore, figlia mia! Questo tuo secondo atto di bontà è migliore anche del primo, perché non sei andata in cerca di uomini giovani, poveri o ricchi. <sup id="toc_60">11</sup>Ora non temere, figlia mia; io farò per te quanto dici, perché tutti i miei concittadini sanno che sei una donna virtuosa. <sup id="toc_61">12</sup>Ora io sono tuo parente, ma ce n’è un altro che è parente più stretto di me. <sup id="toc_62">13</sup>Passa qui la notte e domani mattina se quegli vorrà sposarti, va bene, ti prenda; ma se non gli piacerà, ti prenderò io, per la vita del Signore! Sta’ tranquilla fino al mattino”. <sup id="toc_63">14</sup>Rimase coricata ai suoi piedi fino alla mattina. Poi Booz si alzò prima che un uomo possa distinguere un altro, perché diceva: “Nessuno sappia che questa donna è venuta sull’aia!”. <sup id="toc_64">15</sup>Poi aggiunse: “Apri il mantello che hai addosso e tienilo con le due mani”. Essa lo tenne ed egli vi versò dentro sei misure d’orzo e glielo pose sulle spalle.</p>
  <p>Rut rientrò in città <sup id="toc_65">16</sup>e venne dalla suocera, che le disse: “Come è andata, figlia mia?”. Essa le raccontò quanto quell’uomo aveva fatto per lei. <sup id="toc_66">17</sup>Aggiunse: “Mi ha anche dato sei misure di orzo; perché mi ha detto: Non devi tornare da tua suocera a mani vuote”. <sup id="toc_67">18</sup>Noemi disse: “Sta’ quieta, figlia mia, finché tu sappia come la cosa si concluderà; certo quest’uomo non si darà pace finché non abbia concluso oggi stesso questa faccenda”.</p>
  <h3 id="toc_68">4</h3>
  <p><sup id="toc_69">1</sup>Intanto Booz venne alla porta della città e vi sedette. Ed ecco passare colui che aveva il diritto di riscatto e del quale Booz aveva parlato. Booz gli disse: “Tu, quel tale, vieni e siediti qui!”. Quello si avvicinò e sedette. <sup id="toc_70">2</sup>Poi Booz scelse dieci uomini fra gli anziani della città e disse loro: “Sedete qui”. Quelli sedettero. <sup id="toc_71">3</sup>Allora Booz disse a colui che aveva il diritto di riscatto: “Il campo che apparteneva al nostro fratello Elimèlech, lo mette in vendita Noemi, che è tornata dalla campagna di Moab. <sup id="toc_72">4</sup>Ho pensato bene di informartene e dirti: Fanne acquisto alla presenza delle persone qui sedute e alla presenza degli anziani del mio popolo. Se vuoi acquistarlo con il diritto di riscatto, acquistalo, ma se non vuoi acquistarlo, dichiaramelo, che io lo sappia; perché nessuno fuori di te ha il diritto di riscatto e dopo di te vengo io”. Quegli rispose: “Io intendo acquistarlo”. <sup id="toc_73">5</sup>Allora Booz disse: “Quando acquisterai il campo dalla mano di Noemi, nell’atto stesso tu acquisterai anche Rut, la Moabita, moglie del defunto, per assicurare il nome del defunto sulla sua eredità”. <sup id="toc_74">6</sup>Colui che aveva il diritto di riscatto rispose: “Io non posso acquistare con il diritto di riscatto, altrimenti danneggerei la mia propria eredità; subentra tu nel mio diritto, perché io non posso valermene”. <sup id="toc_75">7</sup>Una volta in Israele esisteva questa usanza relativa al diritto del riscatto o della permuta, per convalidare ogni atto: uno si toglieva il sandalo e lo dava all’altro; era questo il modo di attestare in Israele. <sup id="toc_76">8</sup>Così chi aveva il diritto di riscatto disse a Booz: “Acquista tu il mio diritto di riscatto”; si tolse il sandalo e glielo diede.</p>
  <p><sup id="toc_77">9</sup>Allora Booz disse agli anziani e a tutto il popolo: “Voi siete oggi testimoni che io ho acquistato dalle mani di Noemi quanto apparteneva a Elimèlech, a Chilion e a Maclon, <sup id="toc_78">10</sup>e che ho anche preso in moglie Rut, la Moabita, già moglie di Maclon, per assicurare il nome del defunto sulla sua eredità e perché il nome del defunto non scompaia tra i suoi fratelli e alla porta della sua città. Voi ne siete oggi testimoni”. <sup id="toc_79">11</sup>Tutto il popolo che si trovava alla porta rispose: “Ne siamo testimoni”. Gli anziani aggiunsero: “Il Signore renda la donna, che entra in casa tua, come Rachele e Lia, le due donne che fondarono la casa d’Israele.</p>
  <p class="testo_rientrato">Procurati ricchezze in Efrata,<br/>
fatti un nome in Betlemme!</p>
  <p><sup id="toc_80">12</sup>La tua casa sia come la casa di Perez, che Tamar partorì a Giuda, grazie alla posterità che il Signore ti darà da questa giovane!”.</p>
  <p><sup id="toc_81">13</sup>Così Booz prese Rut, che divenne sua moglie. Egli si unì a lei e il Signore le accordò di concepire: essa partorì un figlio. <sup id="toc_82">14</sup>E le donne dicevano a Noemi: “Benedetto il Signore, il quale oggi non ti ha fatto mancare un riscattatore perché il nome del defunto si perpetuasse in Israele! <sup id="toc_83">15</sup>Egli sarà il tuo consolatore e il sostegno della tua vecchiaia; perché lo ha partorito tua nuora che ti ama e che vale per te più di sette figli”. <sup id="toc_84">16</sup>Noemi prese il bambino e se lo pose in grembo e gli fu nutrice. <sup id="toc_85">17</sup>E le vicine dissero: “È nato un figlio a Noemi!”. Essa lo chiamò Obed: egli fu il padre di Iesse, padre di Davide.</p>
  <p><sup id="toc_86">18</sup>Questa è la discendenza di Perez: Perez generò Chezron; Chezron generò Ram; <sup id="toc_87">19</sup>Ram generò Amminadab; <sup id="toc_88">20</sup>Amminadab generò Nacson; Nacson generò Salmon; <sup id="toc_89">21</sup>Salmon generò Booz; Booz generò Obed; <sup id="toc_90">22</sup>Obed generò Iesse e Iesse generò Davide.</p>
</body>
</html>