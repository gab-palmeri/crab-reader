<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere di san Paolo</h1>
  <h2 id="toc_1">Prima lettera ai Tessalonicesi</h2>
  <h3 id="toc_2">1</h3>
  <p><sup id="toc_3">1</sup>Paolo, Silvano e Timòteo alla Chiesa dei Tessalonicesi che è in Dio Padre e nel Signore Gesù Cristo: grazia a voi e pace! <sup id="toc_4">2</sup>Ringraziamo sempre Dio per tutti voi, ricordandovi nelle nostre preghiere, continuamente <sup id="toc_5">3</sup>memori davanti a Dio e Padre nostro del vostro impegno nella fede, della vostra operosità nella carità e della vostra costante speranza nel Signore nostro Gesù Cristo. <sup id="toc_6">4</sup>Noi ben sappiamo, fratelli amati da Dio, che siete stati eletti da lui. <sup id="toc_7">5</sup>Il nostro vangelo, infatti, non si è diffuso fra voi soltanto per mezzo della parola, ma anche con potenza e con Spirito Santo e con profonda convinzione, come ben sapete che siamo stati in mezzo a voi per il vostro bene.</p>
  <p><sup id="toc_8">6</sup>E voi siete diventati imitatori nostri e del Signore, avendo accolto la parola con la gioia dello Spirito Santo anche in mezzo a grande tribolazione, <sup id="toc_9">7</sup>così da diventare modello a tutti i credenti che sono nella Macedonia e nell’Acaia. <sup id="toc_10">8</sup>Infatti la parola del Signore riecheggia per mezzo vostro non soltanto in Macedonia e nell’Acaia, ma la fama della vostra fede in Dio si è diffusa dappertutto, di modo che non abbiamo più bisogno di parlarne. <sup id="toc_11">9</sup>Sono loro infatti a parlare di noi, dicendo come noi siamo venuti in mezzo a voi e come vi siete convertiti a Dio, allontanandovi dagli idoli, per servire al Dio vivo e vero <sup id="toc_12">10</sup>e attendere dai cieli il suo Figlio, che egli ha risuscitato dai morti, Gesù, che ci libera dall’ira ventura.</p>
  <h3 id="toc_13">2</h3>
  <p><sup id="toc_14">1</sup>Voi stessi infatti, fratelli, sapete bene che la nostra venuta in mezzo a voi non è stata vana. <sup id="toc_15">2</sup>Ma dopo avere prima sofferto e subìto oltraggi a Filippi, come ben sapete, abbiamo avuto il coraggio nel nostro Dio di annunziarvi il vangelo di Dio in mezzo a molte lotte. <sup id="toc_16">3</sup>E il nostro appello non è stato mosso da volontà di inganno, né da torbidi motivi, né abbiamo usato frode alcuna; <sup id="toc_17">4</sup>ma come Dio ci ha trovati degni di affidarci il vangelo così lo predichiamo, non cercando di piacere agli uomini, ma a Dio, che prova i nostri cuori. <sup id="toc_18">5</sup>Mai infatti abbiamo pronunziato parole di adulazione, come sapete, né avuto pensieri di cupidigia: Dio ne è testimone. <sup id="toc_19">6</sup>E neppure abbiamo cercato la gloria umana, né da voi né da altri, pur potendo far valere la nostra autorità di apostoli di Cristo. <sup id="toc_20">7</sup>Invece siamo stati amorevoli in mezzo a voi come una madre nutre e ha cura delle proprie creature. <sup id="toc_21">8</sup>Così affezionati a voi, avremmo desiderato darvi non solo il vangelo di Dio, ma la nostra stessa vita, perché ci siete diventati cari.</p>
  <p><sup id="toc_22">9</sup>Voi ricordate infatti, fratelli, la nostra fatica e il nostro travaglio: lavorando notte e giorno per non essere di peso ad alcuno vi abbiamo annunziato il vangelo di Dio. <sup id="toc_23">10</sup>Voi siete testimoni, e Dio stesso è testimone, come è stato santo, giusto, irreprensibile il nostro comportamento verso di voi credenti; <sup id="toc_24">11</sup>e sapete anche che, come fa un padre verso i propri figli, abbiamo esortato ciascuno di voi, <sup id="toc_25">12</sup>incoraggiandovi e scongiurandovi a comportarvi in maniera degna di quel Dio che vi chiama al suo regno e alla sua gloria.</p>
  <p><sup id="toc_26">13</sup>Proprio per questo anche noi ringraziamo Dio continuamente, perché, avendo ricevuto da noi la parola divina della predicazione, l’avete accolta non quale parola di uomini, ma, come è veramente, quale parola di Dio, che opera in voi che credete. <sup id="toc_27">14</sup>Voi infatti, fratelli, siete diventati imitatori delle Chiese di Dio in Gesù Cristo, che sono nella Giudea, perché avete sofferto anche voi da parte dei vostri connazionali come loro da parte dei Giudei, <sup id="toc_28">15</sup>i quali hanno perfino messo a morte il Signore Gesù e i profeti e hanno perseguitato anche noi; essi non piacciono a Dio e sono nemici di tutti gli uomini, <sup id="toc_29">16</sup>impedendo a noi di predicare ai pagani perché possano essere salvati. In tal modo essi colmano la misura dei loro peccati! Ma ormai l’ira è arrivata al colmo sul loro capo.</p>
  <p><sup id="toc_30">17</sup>Quanto a noi, fratelli, dopo poco tempo che eravamo separati da voi, di persona ma non col cuore, eravamo nell’impazienza di rivedere il vostro volto, tanto il nostro desiderio era vivo. <sup id="toc_31">18</sup>Perciò abbiamo desiderato una volta, anzi due volte, proprio io Paolo, di venire da voi, ma satana ce lo ha impedito. <sup id="toc_32">19</sup>Chi infatti, se non proprio voi, potrebbe essere la nostra speranza, la nostra gioia e la corona di cui ci possiamo vantare, davanti al Signore nostro Gesù, nel momento della sua venuta? <sup id="toc_33">20</sup>Siete voi la nostra gloria e la nostra gioia.</p>
  <h3 id="toc_34">3</h3>
  <p><sup id="toc_35">1</sup>Per questo, non potendo più resistere, abbiamo deciso di restare soli ad Atene <sup id="toc_36">2</sup>e abbiamo inviato Timòteo, nostro fratello e collaboratore di Dio nel vangelo di Cristo, per confermarvi ed esortarvi nella vostra fede, <sup id="toc_37">3</sup>perché nessuno si lasci turbare in queste tribolazioni. Voi stessi, infatti, sapete che a questo siamo destinati; <sup id="toc_38">4</sup>già quando eravamo tra voi, vi preannunziavamo che avremmo dovuto subire tribolazioni, come in realtà è accaduto e voi ben sapete. <sup id="toc_39">5</sup>Per questo, non potendo più resistere, mandai a prendere notizie sulla vostra fede, per timore che il tentatore vi avesse tentati e così diventasse vana la nostra fatica.</p>
  <p><sup id="toc_40">6</sup>Ma ora che è tornato Timòteo, e ci ha portato il lieto annunzio della vostra fede, della vostra carità e del ricordo sempre vivo che conservate di noi, desiderosi di vederci come noi lo siamo di vedere voi, <sup id="toc_41">7</sup>ci sentiamo consolati, fratelli, a vostro riguardo, di tutta l’angoscia e tribolazione in cui eravamo per la vostra fede; <sup id="toc_42">8</sup>ora, sì, ci sentiamo rivivere, se rimanete saldi nel Signore. <sup id="toc_43">9</sup>Quale ringraziamento possiamo rendere a Dio riguardo a voi, per tutta la gioia che proviamo a causa vostra davanti al nostro Dio, <sup id="toc_44">10</sup>noi che con viva insistenza, notte e giorno, chiediamo di poter vedere il vostro volto e completare ciò che ancora manca alla vostra fede?</p>
  <p><sup id="toc_45">11</sup>Voglia Dio stesso, Padre nostro, e il Signore nostro Gesù dirigere il nostro cammino verso di voi! <sup id="toc_46">12</sup>Il Signore poi vi faccia crescere e abbondare nell’amore vicendevole e verso tutti, come anche noi lo siamo verso di voi, <sup id="toc_47">13</sup>per rendere saldi e irreprensibili i vostri cuori nella santità, davanti a Dio Padre nostro, al momento della venuta del Signore nostro Gesù con tutti i suoi santi.</p>
  <h3 id="toc_48">4</h3>
  <p><sup id="toc_49">1</sup>Per il resto, fratelli, vi preghiamo e supplichiamo nel Signore Gesù: avete appreso da noi come comportarvi in modo da piacere a Dio, e così già vi comportate; cercate di agire sempre così per distinguervi ancora di più. <sup id="toc_50">2</sup>Voi conoscete infatti quali norme vi abbiamo dato da parte del Signore Gesù. <sup id="toc_51">3</sup>Perché questa è la volontà di Dio, la vostra santificazione: che vi asteniate dalla impudicizia, <sup id="toc_52">4</sup>che ciascuno sappia mantenere il proprio corpo con santità e rispetto, <sup id="toc_53">5</sup>non come oggetto di passioni e libidine, come i pagani che non conoscono Dio; <sup id="toc_54">6</sup>che nessuno offenda e inganni in questa materia il proprio fratello, perché il Signore è vindice di tutte queste cose, come già vi abbiamo detto e attestato. <sup id="toc_55">7</sup>Dio non ci ha chiamati all’impurità, ma alla santificazione. <sup id="toc_56">8</sup>Perciò chi disprezza queste norme non disprezza un uomo, ma Dio stesso, che vi dona il suo Santo Spirito.</p>
  <p><sup id="toc_57">9</sup>Riguardo all’amore fraterno, non avete bisogno che ve ne scriva; voi stessi infatti avete imparato da Dio ad amarvi gli uni gli altri, <sup id="toc_58">10</sup>e questo voi fate verso tutti i fratelli dell’intera Macedonia. Ma vi esortiamo, fratelli, a farlo ancora di più <sup id="toc_59">11</sup>e a farvi un punto di onore: vivere in pace, attendere alle cose vostre e lavorare con le vostre mani, come vi abbiamo ordinato, <sup id="toc_60">12</sup>al fine di condurre una vita decorosa di fronte agli estranei e di non aver bisogno di nessuno.</p>
  <p><sup id="toc_61">13</sup>Non vogliamo poi lasciarvi nell’ignoranza, fratelli, circa quelli che sono morti, perché non continuiate ad affliggervi come gli altri che non hanno speranza. <sup id="toc_62">14</sup>Noi crediamo infatti che Gesù è morto e risuscitato; così anche quelli che sono morti, Dio li radunerà per mezzo di Gesù insieme con lui. <sup id="toc_63">15</sup>Questo vi diciamo sulla parola del Signore: noi che viviamo e saremo ancora in vita per la venuta del Signore, non avremo alcun vantaggio su quelli che sono morti. <sup id="toc_64">16</sup>Perché il Signore stesso, a un ordine, alla voce dell’arcangelo e al suono della tromba di Dio, discenderà dal cielo. E prima risorgeranno i morti in Cristo; <sup id="toc_65">17</sup>quindi noi, i vivi, i superstiti, saremo rapiti insieme con loro tra le nuvole, per andare incontro al Signore nell’aria, e così saremo sempre con il Signore. <sup id="toc_66">18</sup>Confortatevi dunque a vicenda con queste parole.</p>
  <h3 id="toc_67">5</h3>
  <p><sup id="toc_68">1</sup>Riguardo poi ai tempi e ai momenti, fratelli, non avete bisogno che ve ne scriva; <sup id="toc_69">2</sup>infatti voi ben sapete che come un ladro di notte, così verrà il giorno del Signore. <sup id="toc_70">3</sup>E quando si dirà: “Pace e sicurezza”, allora d’improvviso li colpirà la rovina, come le doglie una donna incinta; e nessuno scamperà. <sup id="toc_71">4</sup>Ma voi, fratelli, non siete nelle tenebre, così che quel giorno possa sorprendervi come un ladro: <sup id="toc_72">5</sup>voi tutti infatti siete figli della luce e figli del giorno; noi non siamo della notte, né delle tenebre. <sup id="toc_73">6</sup>Non dormiamo dunque come gli altri, ma restiamo svegli e siamo sobrii.</p>
  <p><sup id="toc_74">7</sup>Quelli che dormono, infatti, dormono di notte; e quelli che si ubriacano, sono ubriachi di notte. <sup id="toc_75">8</sup>Noi invece, che siamo del giorno, dobbiamo essere sobrii, <i>rivestiti con la corazza</i>
della fede e della carità e avendo come <i>elmo</i>
la speranza <i>della salvezza</i>. <sup id="toc_76">9</sup>Poiché Dio non ci ha destinati alla sua collera ma all’acquisto della salvezza per mezzo del Signor nostro Gesù Cristo, <sup id="toc_77">10</sup>il quale è morto per noi, perché, sia che vegliamo sia che dormiamo, viviamo insieme con lui. <sup id="toc_78">11</sup>Perciò confortatevi a vicenda edificandovi gli uni gli altri, come già fate.</p>
  <p><sup id="toc_79">12</sup>Vi preghiamo poi, fratelli, di aver riguardo per quelli che faticano tra di voi, che vi sono preposti nel Signore e vi ammoniscono; <sup id="toc_80">13</sup>trattateli con molto rispetto e carità, a motivo del loro lavoro. Vivete in pace tra voi. <sup id="toc_81">14</sup>Vi esortiamo, fratelli: correggete gli indisciplinati, confortate i pusillanimi, sostenete i deboli, siate pazienti con tutti. <sup id="toc_82">15</sup>Guardatevi dal rendere male per male ad alcuno; ma cercate sempre il bene tra voi e con tutti. <sup id="toc_83">16</sup>State sempre lieti, <sup id="toc_84">17</sup>pregate incessantemente, <sup id="toc_85">18</sup>in ogni cosa rendete grazie; questa è infatti la volontà di Dio in Cristo Gesù verso di voi. <sup id="toc_86">19</sup>Non spegnete lo Spirito, <sup id="toc_87">20</sup>non disprezzate le profezie; <sup id="toc_88">21</sup>esaminate ogni cosa, tenete ciò che è buono. <sup id="toc_89">22</sup>Astenetevi da ogni specie di male.</p>
  <p><sup id="toc_90">23</sup>Il Dio della pace vi santifichi fino alla perfezione, e tutto quello che è vostro, spirito, anima e corpo, si conservi irreprensibile per la venuta del Signore nostro Gesù Cristo. <sup id="toc_91">24</sup>Colui che vi chiama è fedele e farà tutto questo!</p>
  <p><sup id="toc_92">25</sup>Fratelli, pregate anche per noi.</p>
  <p><sup id="toc_93">26</sup>Salutate tutti i fratelli con il bacio santo. <sup id="toc_94">27</sup>Vi scongiuro, per il Signore, che si legga questa lettera a tutti i fratelli.</p>
  <p><sup id="toc_95">28</sup>La grazia del Signore nostro Gesù Cristo sia con voi.</p>
</body>
</html>