<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri profetici</h1>
  <h2 id="toc_1">Abdia</h2>
  <p class="testo_rientrato"><sup id="toc_2">1</sup>Visione di Abdia.<br/>
Così dice il Signore Dio per Edom:<br/>
Udimmo un messaggio da parte del Signore<br/>
e un araldo è stato inviato fra le genti:<br/>
“Alzatevi, marciamo contro Edom in battaglia”.</p>
  <p class="testo_rientrato"><sup id="toc_3">2</sup>Ecco, ti faccio piccolo fra le nazioni,<br/>
tu sei molto spregevole.<br/> <sup id="toc_4">3</sup>L’orgoglio del tuo cuore ti ha esaltato,<br/>
tu che abiti nei crepacci rocciosi,<br/>
delle alture fai la tua dimora<br/>
e dici in cuor tuo:<br/>
“Chi potrà gettarmi a terra?”.<br/> <sup id="toc_5">4</sup>Anche se t’innalzassi come un’aquila<br/>
e collocassi il tuo nido fra le stelle,<br/>
di lassù ti farei precipitare,<br/>
dice il Signore.</p>
  <p class="testo_rientrato"><sup id="toc_6">5</sup>Se entrassero da te ladri o predoni di notte,<br/>
– come sarebbe finita per te! –<br/>
non ruberebbero quanto basta loro?<br/>
Se vendemmiatori venissero da te,<br/>
non ti lascerebbero forse se non qualche grappolo?<br/> <sup id="toc_7">6</sup>Come è stato perquisito Esaù,<br/>
come sono stati scovati i suoi nascondigli!<br/> <sup id="toc_8">7</sup>Ti hanno cacciato fino alla frontiera,<br/>
tutti i tuoi alleati ti hanno ingannato,<br/>
i tuoi amici ti hanno vinto,<br/>
quelli che mangiavano il tuo pane<br/>
ti hanno teso tranelli:<br/>
in lui non c’è senno!<br/> <sup id="toc_9">8</sup>Forse in quel giorno, dice il Signore,<br/>
non disperderò i saggi da Edom<br/>
e l’intelligenza dal monte di Esaù?<br/> <sup id="toc_10">9</sup>Saranno fiaccati i tuoi prodi, o Teman,<br/>
e sarà sterminato ogni uomo dal monte di Esaù.</p>
  <p class="testo_rientrato">Per la carneficina <sup id="toc_11">10</sup>e la violenza<br/>
contro Giacobbe tuo fratello<br/>
la vergogna ti coprirà<br/>
e sarai sterminato per sempre.<br/> <sup id="toc_12">11</sup>Poiché tu eri presente<br/>
quando gli stranieri ne deportavano le ricchezze,<br/>
quando i forestieri entravano per le sue porte<br/>
e gettavano le sorti su Gerusalemme,<br/>
anzi ti sei comportato come uno di loro.<br/> <sup id="toc_13">12</sup>Non guardare con gioia al giorno di tuo fratello,<br/>
al giorno della sua sventura.<br/>
Non gioire dei figli di Giuda<br/>
nel giorno della loro rovina.<br/>
Non spalancare la bocca<br/>
nel giorno della loro angoscia.<br/> <sup id="toc_14">13</sup>Non varcare la soglia del mio popolo<br/>
nel giorno della sua sventura,<br/>
non guardare con compiacenza la sua calamità;<br/>
non stendere la mano sui suoi beni<br/>
nel giorno della sua sventura.<br/> <sup id="toc_15">14</sup>Non appostarti ai crocicchi delle strade,<br/>
per massacrare i suoi fuggiaschi;<br/>
non far mercato dei suoi superstiti,<br/>
nel giorno dell’angoscia.<br/> <sup id="toc_16">15</sup>Perché è vicino il giorno del Signore<br/>
contro tutte le genti.<br/>
Come hai fatto tu, così a te sarà fatto,<br/>
ciò che hai fatto agli altri ricadrà sul tuo capo.</p>
  <p class="testo_rientrato"><sup id="toc_17">16</sup>Poiché come avete bevuto sul mio monte santo<br/>
così berranno tutte le genti senza fine,<br/>
berranno e tracanneranno:<br/>
e saranno come se non fossero mai stati.<br/> <sup id="toc_18">17</sup>Ma sul monte Sion vi saranno superstiti e saranno santi<br/>
e la casa di Giacobbe avrà in mano i suoi possessori.<br/> <sup id="toc_19">18</sup>La casa di Giacobbe sarà un fuoco<br/>
e la casa di Giuseppe una fiamma,<br/>
la casa di Esaù sarà come paglia:<br/>
la bruceranno e la consumeranno,<br/>
non scamperà nessuno della casa di Esaù,<br/>
poiché il Signore ha parlato.</p>
  <p class="testo_rientrato"><sup id="toc_20">19</sup>Quelli del Negheb possederanno il monte d’Esaù<br/>
e quelli della Sefèla il paese dei Filistei;<br/>
possederanno il territorio di Èfraim e di Samaria<br/>
e Beniamino il Gàlaad.<br/> <sup id="toc_21">20</sup>Gli esuli di questo esercito degli Israeliti<br/>
occuperanno Canaan fino a Sarèfta<br/>
e gli esuli di Gerusalemme, che sono in Sefaràd,<br/>
occuperanno le città del Negheb.<br/> <sup id="toc_22">21</sup>Saliranno vittoriosi sul monte Sion<br/>
per governare il monte di Esaù<br/>
e il regno sarà del Signore.</p>
</body>
</html>