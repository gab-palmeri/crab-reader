<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere di san Paolo</h1>
  <h2 id="toc_1">Lettera ai Colossesi</h2>
  <h3 id="toc_2">1</h3>
  <p><sup id="toc_3">1</sup>Paolo, apostolo di Cristo Gesù per volontà di Dio, e il fratello Timòteo, <sup id="toc_4">2</sup>ai santi e fedeli fratelli in Cristo dimoranti in Colossi grazia a voi e pace da Dio, Padre nostro!</p>
  <p><sup id="toc_5">3</sup>Noi rendiamo continuamente grazie a Dio, Padre del Signore nostro Gesù Cristo, nelle nostre preghiere per voi, <sup id="toc_6">4</sup>per le notizie ricevute della vostra fede in Cristo Gesù, e della carità che avete verso tutti i santi, <sup id="toc_7">5</sup>in vista della speranza che vi attende nei cieli. Di questa speranza voi avete già udito l’annunzio dalla parola di verità del vangelo <sup id="toc_8">6</sup>che è giunto a voi, come pure in tutto il mondo fruttifica e si sviluppa; così anche fra voi dal giorno in cui avete ascoltato e conosciuto la grazia di Dio nella verità, <sup id="toc_9">7</sup>che avete appresa da Èpafra, nostro caro compagno nel ministero; egli ci supplisce come un fedele ministro di Cristo, <sup id="toc_10">8</sup>e ci ha pure manifestato il vostro amore nello Spirito.</p>
  <p><sup id="toc_11">9</sup>Perciò anche noi, da quando abbiamo saputo questo, non cessiamo di pregare per voi, e di chiedere che abbiate una conoscenza piena della sua volontà con ogni sapienza e intelligenza spirituale, <sup id="toc_12">10</sup>perché possiate comportarvi in maniera degna del Signore, per piacergli in tutto, portando frutto in ogni opera buona e crescendo nella conoscenza di Dio; <sup id="toc_13">11</sup>rafforzandovi con ogni energia secondo la potenza della sua gloria, per poter essere forti e pazienti in tutto; <sup id="toc_14">12</sup>ringraziando con gioia il Padre che ci ha messi in grado di partecipare alla sorte dei santi nella luce.</p>
  <p class="testo_rientrato"><sup id="toc_15">13</sup>È lui infatti che ci ha liberati<br/>
dal potere delle tenebre<br/>
e ci ha trasferiti<br/>
nel regno del suo Figlio diletto,<br/> <sup id="toc_16">14</sup>per opera del quale abbiamo la redenzione,<br/>
la remissione dei peccati.</p>
  <p class="testo_rientrato"><sup id="toc_17">15</sup>Egli è immagine del Dio invisibile,<br/>
generato prima di ogni creatura;<br/> <sup id="toc_18">16</sup>poiché per mezzo di lui<br/>
sono state create tutte le cose,<br/>
quelle nei cieli e quelle sulla terra,<br/>
quelle visibili e quelle invisibili:<br/>
Troni, Dominazioni,<br/>
Principati e Potestà.<br/>
Tutte le cose sono state create<br/>
per mezzo di lui e in vista di lui.<br/> <sup id="toc_19">17</sup>Egli è prima di tutte le cose<br/>
e tutte sussistono in lui.<br/> <sup id="toc_20">18</sup>Egli è anche il capo del corpo, cioè della Chiesa;<br/>
il principio, il primogenito di coloro<br/>
che risuscitano dai morti,<br/>
per ottenere il primato su tutte le cose.<br/> <sup id="toc_21">19</sup>Perché piacque a Dio<br/>
di fare abitare in lui ogni pienezza<br/> <sup id="toc_22">20</sup>e per mezzo di lui riconciliare a sé tutte le cose,<br/>
rappacificando con il sangue della sua croce,<br/>
cioè per mezzo di lui,<br/>
le cose che stanno sulla terra e quelle nei cieli.</p>
  <p><sup id="toc_23">21</sup>E anche voi, che un tempo eravate stranieri e nemici con la mente intenta alle opere cattive che facevate, <sup id="toc_24">22</sup>ora egli vi ha riconciliati per mezzo della morte del suo corpo di carne, per presentarvi santi, immacolati e irreprensibili al suo cospetto: <sup id="toc_25">23</sup>purché restiate fondati e fermi nella fede e non vi lasciate allontanare dalla speranza promessa nel vangelo che avete ascoltato, il quale è stato annunziato ad ogni creatura sotto il cielo e di cui io, Paolo, sono diventato ministro.</p>
  <p><sup id="toc_26">24</sup>Perciò sono lieto delle sofferenze che sopporto per voi e completo nella mia carne quello che manca ai patimenti di Cristo, a favore del suo corpo che è la Chiesa. <sup id="toc_27">25</sup>Di essa sono diventato ministro, secondo la missione affidatami da Dio presso di voi di realizzare la sua parola, <sup id="toc_28">26</sup>cioè il mistero nascosto da secoli e da generazioni, ma ora manifestato ai suoi santi, <sup id="toc_29">27</sup>ai quali Dio volle far conoscere la gloriosa ricchezza di questo mistero in mezzo ai pagani, cioè Cristo in voi, speranza della gloria. <sup id="toc_30">28</sup>È lui infatti che noi annunziamo, ammonendo e istruendo ogni uomo con ogni sapienza, per rendere ciascuno perfetto in Cristo. <sup id="toc_31">29</sup>Per questo mi affatico e lotto, con la forza che viene da lui e che agisce in me con potenza.</p>
  <h3 id="toc_32">2</h3>
  <p><sup id="toc_33">1</sup>Voglio infatti che sappiate quale dura lotta io devo sostenere per voi, per quelli di Laodicèa e per tutti coloro che non mi hanno mai visto di persona, <sup id="toc_34">2</sup>perché i loro cuori vengano consolati e così, strettamente congiunti nell’amore, essi acquistino in tutta la sua ricchezza la piena intelligenza, e giungano a penetrare nella perfetta conoscenza del mistero di Dio, cioè Cristo, <sup id="toc_35">3</sup>nel quale sono nascosti tutti i tesori della sapienza e della scienza. <sup id="toc_36">4</sup>Dico questo perché nessuno vi inganni con argomenti seducenti, <sup id="toc_37">5</sup>perché, anche se sono lontano con il corpo, sono tra voi con lo spirito e gioisco al vedere la vostra condotta ordinata e la saldezza della vostra fede in Cristo.</p>
  <p><sup id="toc_38">6</sup>Camminate dunque nel Signore Gesù Cristo, come l’avete ricevuto, <sup id="toc_39">7</sup>ben radicati e fondati in lui, saldi nella fede come vi è stato insegnato, abbondando nell’azione di grazie. <sup id="toc_40">8</sup>Badate che nessuno vi inganni con la sua filosofia e con vuoti raggiri ispirati alla tradizione umana, secondo gli elementi del mondo e non secondo Cristo.</p>
  <p><sup id="toc_41">9</sup>È in Cristo che abita corporalmente tutta la pienezza della divinità, <sup id="toc_42">10</sup>e voi avete in lui parte alla sua pienezza, di lui cioè che è il capo di ogni Principato e di ogni Potestà. <sup id="toc_43">11</sup>In lui voi siete stati anche circoncisi, di una circoncisione però non fatta da mano di uomo, mediante la spogliazione del nostro corpo di carne, ma della vera circoncisione di Cristo. <sup id="toc_44">12</sup>Con lui infatti siete stati sepolti insieme nel battesimo, in lui anche siete stati insieme risuscitati per la fede nella potenza di Dio, che lo ha risuscitato dai morti. <sup id="toc_45">13</sup>Con lui Dio ha dato vita anche a voi, che eravate morti per i vostri peccati e per l’incirconcisione della vostra carne, perdonandoci tutti i peccati, <sup id="toc_46">14</sup>annullando il documento scritto del nostro debito, le cui condizioni ci erano sfavorevoli. Egli lo ha tolto di mezzo inchiodandolo alla croce; <sup id="toc_47">15</sup>avendo privato della loro forza i Principati e le Potestà ne ha fatto pubblico spettacolo dietro al corteo trionfale di Cristo.</p>
  <p><sup id="toc_48">16</sup>Nessuno dunque vi condanni più in fatto di cibo o di bevanda, o riguardo a feste, a noviluni e a sabati: <sup id="toc_49">17</sup>tutte cose queste che sono ombra delle future; ma la realtà invece è Cristo! <sup id="toc_50">18</sup>Nessuno v’impedisca di conseguire il premio, compiacendosi in pratiche di poco conto e nella venerazione degli angeli, seguendo le proprie pretese visioni, gonfio di vano orgoglio nella sua mente carnale, <sup id="toc_51">19</sup>senza essere stretto invece al capo, dal quale tutto il corpo riceve sostentamento e coesione per mezzo di giunture e legami, realizzando così la crescita secondo il volere di Dio.</p>
  <p><sup id="toc_52">20</sup>Se pertanto siete morti con Cristo agli elementi del mondo, perché lasciarvi imporre, come se viveste ancora nel mondo, dei precetti quali <sup id="toc_53">21</sup>“Non prendere, non gustare, non toccare”? <sup id="toc_54">22</sup>Tutte cose destinate a scomparire con l’uso: sono infatti prescrizioni e insegnamenti di uomini! <sup id="toc_55">23</sup>Queste cose hanno una parvenza di sapienza, con la loro affettata religiosità e umiltà e austerità riguardo al corpo, ma in realtà non servono che per soddisfare la carne.</p>
  <h3 id="toc_56">3</h3>
  <p><sup id="toc_57">1</sup>Se dunque siete risorti con Cristo, cercate le cose di lassù, dove si trova Cristo assiso alla destra di Dio; <sup id="toc_58">2</sup>pensate alle cose di lassù, non a quelle della terra. <sup id="toc_59">3</sup>Voi infatti siete morti e la vostra vita è ormai nascosta con Cristo in Dio! <sup id="toc_60">4</sup>Quando si manifesterà Cristo, la vostra vita, allora anche voi sarete manifestati con lui nella gloria.</p>
  <p><sup id="toc_61">5</sup>Mortificate dunque quella parte di voi che appartiene alla terra: fornicazione, impurità, passioni, desideri cattivi e quella avarizia insaziabile che è idolatria, <sup id="toc_62">6</sup>cose tutte che attirano l’ira di Dio su coloro che disobbediscono. <sup id="toc_63">7</sup>Anche voi un tempo eravate così, quando la vostra vita era immersa in questi vizi. <sup id="toc_64">8</sup>Ora invece deponete anche voi tutte queste cose: ira, passione, malizia, maldicenze e parole oscene dalla vostra bocca. <sup id="toc_65">9</sup>Non mentitevi gli uni gli altri. Vi siete infatti spogliati dell’uomo vecchio con le sue azioni <sup id="toc_66">10</sup>e avete rivestito il nuovo, che si rinnova, per una piena conoscenza, ad immagine del suo Creatore. <sup id="toc_67">11</sup>Qui non c’è più Greco o Giudeo, circoncisione o incirconcisione, barbaro o Scita, schiavo o libero, ma Cristo è tutto in tutti.</p>
  <p><sup id="toc_68">12</sup>Rivestitevi dunque, come amati di Dio, santi e diletti, di sentimenti di misericordia, di bontà, di umiltà, di mansuetudine, di pazienza; <sup id="toc_69">13</sup>sopportandovi a vicenda e perdonandovi scambievolmente, se qualcuno abbia di che lamentarsi nei riguardi degli altri. Come il Signore vi ha perdonato, così fate anche voi. <sup id="toc_70">14</sup>Al di sopra di tutto poi vi sia la carità, che è il vincolo di perfezione. <sup id="toc_71">15</sup>E la pace di Cristo regni nei vostri cuori, perché ad essa siete stati chiamati in un solo corpo. E siate riconoscenti!</p>
  <p><sup id="toc_72">16</sup>La parola di Cristo dimori tra voi abbondantemente; ammaestratevi e ammonitevi con ogni sapienza, cantando a Dio di cuore e con gratitudine salmi, inni e cantici spirituali. <sup id="toc_73">17</sup>E tutto quello che fate in parole ed opere, tutto si compia nel nome del Signore Gesù, rendendo per mezzo di lui grazie a Dio Padre.</p>
  <p><sup id="toc_74">18</sup>Voi, mogli, state sottomesse ai mariti, come si conviene nel Signore. <sup id="toc_75">19</sup>Voi, mariti, amate le vostre mogli e non inaspritevi con esse. <sup id="toc_76">20</sup>Voi, figli, obbedite ai genitori in tutto; ciò è gradito al Signore. <sup id="toc_77">21</sup>Voi, padri, non esasperate i vostri figli, perché non si scoraggino. <sup id="toc_78">22</sup>Voi, servi, siate docili in tutto con i vostri padroni terreni; non servendo solo quando vi vedono, come si fa per piacere agli uomini, ma con cuore semplice e nel timore del Signore. <sup id="toc_79">23</sup>Qualunque cosa facciate, fatela di cuore come per il Signore e non per gli uomini, <sup id="toc_80">24</sup>sapendo che come ricompensa riceverete dal Signore l’eredità. Servite a Cristo Signore. <sup id="toc_81">25</sup>Chi commette ingiustizia infatti subirà le conseguenze del torto commesso, e non v’è parzialità per nessuno.</p>
  <h3 id="toc_82">4</h3>
  <p><sup id="toc_83">1</sup>Voi, padroni, date ai vostri servi ciò che è giusto ed equo, sapendo che anche voi avete un padrone in cielo.</p>
  <p><sup id="toc_84">2</sup>Perseverate nella preghiera e vegliate in essa, rendendo grazie. <sup id="toc_85">3</sup>Pregate anche per noi, perché Dio ci apra la porta della predicazione e possiamo annunziare il mistero di Cristo, per il quale mi trovo in catene: <sup id="toc_86">4</sup>che possa davvero manifestarlo, parlandone come devo.</p>
  <p><sup id="toc_87">5</sup>Comportatevi saggiamente con quelli di fuori; approfittate di ogni occasione. <sup id="toc_88">6</sup>Il vostro parlare sia sempre con grazia, condito di sapienza, per sapere come rispondere a ciascuno.</p>
  <p><sup id="toc_89">7</sup>Tutto quanto mi riguarda ve lo riferirà Tìchico, il caro fratello e ministro fedele, mio compagno nel servizio del Signore, <sup id="toc_90">8</sup>che io mando a voi, perché conosciate le nostre condizioni e perché rechi conforto ai vostri cuori. <sup id="toc_91">9</sup>Con lui verrà anche Onèsimo, il fedele e caro fratello, che è dei vostri. Essi vi informeranno su tutte le cose di qui.</p>
  <p><sup id="toc_92">10</sup>Vi salutano Aristarco, mio compagno di carcere, e Marco, il cugino di Bàrnaba, riguardo al quale avete ricevuto istruzioni – se verrà da voi, fategli buona accoglienza – <sup id="toc_93">11</sup>e Gesù, chiamato Giusto. Di quelli venuti dalla circoncisione questi soli hanno collaborato con me per il regno di Dio e mi sono stati di consolazione. <sup id="toc_94">12</sup>Vi saluta Èpafra, servo di Cristo Gesù, che è dei vostri, il quale non cessa di lottare per voi nelle sue preghiere, perché siate saldi, perfetti e aderenti a tutti i voleri di Dio. <sup id="toc_95">13</sup>Gli rendo testimonianza che si impegna a fondo per voi, come per quelli di Laodicèa e di Geràpoli. <sup id="toc_96">14</sup>Vi salutano Luca, il caro medico, e Dema.</p>
  <p><sup id="toc_97">15</sup>Salutate i fratelli di Laodicèa e Ninfa con la comunità che si raduna nella sua casa. <sup id="toc_98">16</sup>E quando questa lettera sarà stata letta da voi, fate che venga letta anche nella Chiesa dei Laodicesi e anche voi leggete quella inviata ai Laodicesi. <sup id="toc_99">17</sup>Dite ad Archippo: “Considera il ministero che hai ricevuto nel Signore e vedi di compierlo bene”.</p>
  <p><sup id="toc_100">18</sup>Il saluto è di mia propria mano, di me, Paolo. Ricordatevi delle mie catene. La grazia sia con voi.</p>
</body>
</html>