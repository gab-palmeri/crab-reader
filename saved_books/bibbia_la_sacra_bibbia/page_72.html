<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere cattoliche</h1>
  <h2 id="toc_1">Lettera di Giacomo</h2>
  <h3 id="toc_2">1</h3>
  <p><sup id="toc_3">1</sup>Giacomo, servo di Dio e del Signore Gesù Cristo, alle dodici tribù disperse nel mondo, salute.</p>
  <p><sup id="toc_4">2</sup>Considerate perfetta letizia, miei fratelli, quando subite ogni sorta di prove, <sup id="toc_5">3</sup>sapendo che la prova della vostra fede produce la pazienza. <sup id="toc_6">4</sup>E la pazienza completi l’opera sua in voi, perché siate perfetti e integri, senza mancare di nulla.</p>
  <p><sup id="toc_7">5</sup>Se qualcuno di voi manca di sapienza, la domandi a Dio, che dona a tutti generosamente e senza rinfacciare, e gli sarà data. <sup id="toc_8">6</sup>La domandi però con fede, senza esitare, perché chi esita somiglia all’onda del mare mossa e agitata dal vento; <sup id="toc_9">7</sup>e non pensi di ricevere qualcosa dal Signore <sup id="toc_10">8</sup>un uomo che ha l’animo oscillante e instabile in tutte le sue azioni.</p>
  <p><sup id="toc_11">9</sup>Il fratello di umili condizioni si rallegri della sua elevazione <sup id="toc_12">10</sup>e il ricco della sua umiliazione, perché passerà come fiore d’erba. <sup id="toc_13">11</sup>Si leva il sole col suo ardore e fa seccare l’erba e il suo fiore cade, e la bellezza del suo aspetto svanisce. Così anche il ricco appassirà nelle sue imprese.</p>
  <p><sup id="toc_14">12</sup>Beato l’uomo che sopporta la tentazione, perché una volta superata la prova riceverà la corona della vita che il Signore ha promesso a quelli che lo amano.</p>
  <p><sup id="toc_15">13</sup>Nessuno, quando è tentato, dica: “Sono tentato da Dio”; perché Dio non può essere tentato dal male e non tenta nessuno al male. <sup id="toc_16">14</sup>Ciascuno piuttosto è tentato dalla propria concupiscenza che lo attrae e lo seduce; <sup id="toc_17">15</sup>poi la concupiscenza concepisce e genera il peccato, e il peccato, quand’è consumato, produce la morte.</p>
  <p><sup id="toc_18">16</sup>Non andate fuori strada, fratelli miei carissimi; <sup id="toc_19">17</sup>ogni buon regalo e ogni dono perfetto viene dall’alto e discende dal Padre della luce, nel quale non c’è variazione né ombra di cambiamento. <sup id="toc_20">18</sup>Di sua volontà egli ci ha generati con una parola di verità, perché noi fossimo come una primizia delle sue creature.</p>
  <p><sup id="toc_21">19</sup>Lo sapete, fratelli miei carissimi: sia ognuno pronto ad ascoltare, lento a parlare, lento all’ira. <sup id="toc_22">20</sup>Perché l’ira dell’uomo non compie ciò che è giusto davanti a Dio. <sup id="toc_23">21</sup>Perciò, deposta ogni impurità e ogni resto di malizia, accogliete con docilità la parola che è stata seminata in voi e che può salvare le vostre anime. <sup id="toc_24">22</sup>Siate di quelli che mettono in pratica la parola e non soltanto ascoltatori, illudendo voi stessi. <sup id="toc_25">23</sup>Perché se uno ascolta soltanto e non mette in pratica la parola, somiglia a un uomo che osserva il proprio volto in uno specchio: <sup id="toc_26">24</sup>appena s’è osservato, se ne va, e subito dimentica com’era. <sup id="toc_27">25</sup>Chi invece fissa lo sguardo sulla legge perfetta, la legge della libertà, e le resta fedele, non come un ascoltatore smemorato ma come uno che la mette in pratica, questi troverà la sua felicità nel praticarla.</p>
  <p><sup id="toc_28">26</sup>Se qualcuno pensa di essere religioso, ma non frena la lingua e inganna così il suo cuore, la sua religione è vana. <sup id="toc_29">27</sup>Una religione pura e senza macchia davanti a Dio nostro Padre è questa: soccorrere gli orfani e le vedove nelle loro afflizioni e conservarsi puri da questo mondo.</p>
  <h3 id="toc_30">2</h3>
  <p><sup id="toc_31">1</sup>Fratelli miei, non mescolate a favoritismi personali la vostra fede nel Signore nostro Gesù Cristo, Signore della gloria. <sup id="toc_32">2</sup>Supponiamo che entri in una vostra adunanza qualcuno con un anello d’oro al dito, vestito splendidamente, ed entri anche un povero con un vestito logoro. <sup id="toc_33">3</sup>Se voi guardate a colui che è vestito splendidamente e gli dite: “Tu siediti qui comodamente”, e al povero dite: “Tu mettiti in piedi lì”, oppure: “Siediti qui ai piedi del mio sgabello”, <sup id="toc_34">4</sup>non fate in voi stessi preferenze e non siete giudici dai giudizi perversi?</p>
  <p><sup id="toc_35">5</sup>Ascoltate, fratelli miei carissimi: Dio non ha forse scelto i poveri nel mondo per farli ricchi con la fede ed eredi del regno che ha promesso a quelli che lo amano? <sup id="toc_36">6</sup>Voi invece avete disprezzato il povero! Non sono forse i ricchi che vi tiranneggiano e vi trascinano davanti ai tribunali? <sup id="toc_37">7</sup>Non sono essi che bestemmiano il bel nome che è stato invocato sopra di voi? <sup id="toc_38">8</sup>Certo, se adempite il più importante dei comandamenti secondo la Scrittura: <i>amerai il prossimo tuo come te stesso</i>, fate bene; <sup id="toc_39">9</sup>ma se fate distinzione di persone, commettete un peccato e siete accusati dalla legge come trasgressori. <sup id="toc_40">10</sup>Poiché chiunque osservi tutta la legge, ma la trasgredisca anche in un punto solo, diventa colpevole di tutto; <sup id="toc_41">11</sup>infatti colui che ha detto: <i>Non commettere adulterio</i>, ha detto anche: <i>Non uccidere</i>.</p>
  <p>Ora se tu non commetti adulterio, ma uccidi, ti rendi trasgressore della legge. <sup id="toc_42">12</sup>Parlate e agite come persone che devono essere giudicate secondo una legge di libertà, perché <sup id="toc_43">13</sup>il giudizio sarà senza misericordia contro chi non avrà usato misericordia; la misericordia invece ha sempre la meglio nel giudizio.</p>
  <p><sup id="toc_44">14</sup>Che giova, fratelli miei, se uno dice di avere la fede ma non ha le opere? Forse che quella fede può salvarlo? <sup id="toc_45">15</sup>Se un fratello o una sorella sono senza vestiti e sprovvisti del cibo quotidiano <sup id="toc_46">16</sup>e uno di voi dice loro: “Andatevene in pace, riscaldatevi e saziatevi”, ma non date loro il necessario per il corpo, che giova? <sup id="toc_47">17</sup>Così anche la fede: se non ha le opere, è morta in se stessa. <sup id="toc_48">18</sup>Al contrario uno potrebbe dire: Tu hai la fede ed io ho le opere; mostrami la tua fede senza le opere, ed io con le mie opere ti mostrerò la mia fede. <sup id="toc_49">19</sup>Tu credi che c’è un Dio solo? Fai bene; anche i demòni lo credono e tremano! <sup id="toc_50">20</sup>Ma vuoi sapere, o insensato, come la fede senza le opere è senza valore? <sup id="toc_51">21</sup>Abramo, nostro padre, non fu forse giustificato per le opere, quando offrì Isacco, suo figlio, sull’altare? <sup id="toc_52">22</sup>Vedi che la fede cooperava con le opere di lui, e che per le opere quella fede divenne perfetta <sup id="toc_53">23</sup>e si compì la Scrittura che dice: <i>E Abramo ebbe fede in Dio e gli fu accreditato a giustizia</i>, e fu chiamato amico di Dio. <sup id="toc_54">24</sup>Vedete che l’uomo viene giustificato in base alle opere e non soltanto in base alla fede. <sup id="toc_55">25</sup>Così anche Raab, la meretrice, non venne forse giustificata in base alle opere per aver dato ospitalità agli esploratori e averli rimandati per altra via? <sup id="toc_56">26</sup>Infatti come il corpo senza lo spirito è morto, così anche la fede senza le opere è morta.</p>
  <h3 id="toc_57">3</h3>
  <p><sup id="toc_58">1</sup>Fratelli miei, non vi fate maestri in molti, sapendo che noi riceveremo un giudizio più severo, <sup id="toc_59">2</sup>poiché tutti quanti manchiamo in molte cose. Se uno non manca nel parlare, è un uomo perfetto, capace di tenere a freno anche tutto il corpo. <sup id="toc_60">3</sup>Quando mettiamo il morso in bocca ai cavalli perché ci obbediscano, possiamo dirigere anche tutto il loro corpo. <sup id="toc_61">4</sup>Ecco, anche le navi, benché siano così grandi e vengano spinte da venti gagliardi, sono guidate da un piccolissimo timone dovunque vuole chi le manovra. <sup id="toc_62">5</sup>Così anche la lingua: è un piccolo membro e può vantarsi di grandi cose. Vedete un piccolo fuoco quale grande foresta può incendiare! <sup id="toc_63">6</sup>Anche la lingua è un fuoco, è il mondo dell’iniquità, vive inserita nelle nostre membra e contamina tutto il corpo e incendia il corso della vita, traendo la sua fiamma dalla Geenna. <sup id="toc_64">7</sup>Infatti ogni sorta di bestie e di uccelli, di rettili e di esseri marini sono domati e sono stati domati dalla razza umana, <sup id="toc_65">8</sup>ma la lingua nessun uomo la può domare: è un male ribelle, è piena di veleno mortale. <sup id="toc_66">9</sup>Con essa benediciamo il Signore e Padre e con essa malediciamo gli uomini fatti a somiglianza di Dio. <sup id="toc_67">10</sup>È dalla stessa bocca che esce benedizione e maledizione. Non dev’essere così, fratelli miei! <sup id="toc_68">11</sup>Forse la sorgente può far sgorgare dallo stesso getto acqua dolce e amara? <sup id="toc_69">12</sup>Può forse, miei fratelli, un fico produrre olive o una vite produrre fichi? Neppure una sorgente salata può produrre acqua dolce.</p>
  <p><sup id="toc_70">13</sup>Chi è saggio e accorto tra voi? Mostri con la buona condotta le sue opere ispirate a saggia mitezza. <sup id="toc_71">14</sup>Ma se avete nel vostro cuore gelosia amara e spirito di contesa, non vantatevi e non mentite contro la verità. <sup id="toc_72">15</sup>Non è questa la sapienza che viene dall’alto: è terrena, carnale, diabolica; <sup id="toc_73">16</sup>poiché dove c’è gelosia e spirito di contesa, c’è disordine e ogni sorta di cattive azioni. <sup id="toc_74">17</sup>La sapienza che viene dall’alto invece è anzitutto pura; poi pacifica, mite, arrendevole, piena di misericordia e di buoni frutti, senza parzialità, senza ipocrisia. <sup id="toc_75">18</sup>Un frutto di giustizia viene seminato nella pace per coloro che fanno opera di pace.</p>
  <h3 id="toc_76">4</h3>
  <p><sup id="toc_77">1</sup>Da che cosa derivano le guerre e le liti che sono in mezzo a voi? Non vengono forse dalle vostre passioni che combattono nelle vostre membra? <sup id="toc_78">2</sup>Bramate e non riuscite a possedere e uccidete; invidiate e non riuscite ad ottenere, combattete e fate guerra! Non avete perché non chiedete; <sup id="toc_79">3</sup>chiedete e non ottenete perché chiedete male, per spendere per i vostri piaceri. <sup id="toc_80">4</sup>Gente infedele! Non sapete che amare il mondo è odiare Dio?</p>
  <p>Chi dunque vuole essere amico del mondo si rende nemico di Dio. <sup id="toc_81">5</sup>O forse pensate che la Scrittura dichiari invano: fino alla gelosia ci ama lo Spirito che egli ha fatto abitare in noi? <sup id="toc_82">6</sup>Ci dà anzi una grazia più grande; per questo dice:</p>
  <p class="testo_rientrato"><i>Dio resiste ai superbi;<br/>
agli umili invece dà la sua grazia</i>.</p>
  <p><sup id="toc_83">7</sup>Sottomettetevi dunque a Dio; resistete al diavolo, ed egli fuggirà da voi. <sup id="toc_84">8</sup>Avvicinatevi a Dio ed egli si avvicinerà a voi. Purificate le vostre mani, o peccatori, e santificate i vostri cuori, o irresoluti. <sup id="toc_85">9</sup>Gemete sulla vostra miseria, fate lutto e piangete; il vostro riso si muti in lutto e la vostra allegria in tristezza. <sup id="toc_86">10</sup>Umiliatevi davanti al Signore ed egli vi esalterà.</p>
  <p><sup id="toc_87">11</sup>Non sparlate gli uni degli altri, fratelli. Chi sparla del fratello o giudica il fratello, parla contro la legge e giudica la legge. E se tu giudichi la legge non sei più uno che osserva la legge, ma uno che la giudica. <sup id="toc_88">12</sup>Ora, uno solo è legislatore e giudice, Colui che può salvare e rovinare; ma chi sei tu che ti fai giudice del tuo prossimo?</p>
  <p><sup id="toc_89">13</sup>E ora a voi, che dite: “Oggi o domani andremo nella tal città e vi passeremo un anno e faremo affari e guadagni”, <sup id="toc_90">14</sup>mentre non sapete cosa sarà domani!</p>
  <p>Ma che è mai la vostra vita? Siete come vapore che appare per un istante e poi scompare. <sup id="toc_91">15</sup>Dovreste dire invece: Se il Signore vorrà, vivremo e faremo questo o quello. <sup id="toc_92">16</sup>Ora invece vi vantate nella vostra arroganza; ogni vanto di questo genere è iniquo. <sup id="toc_93">17</sup>Chi dunque sa fare il bene e non lo compie, commette peccato.</p>
  <h3 id="toc_94">5</h3>
  <p><sup id="toc_95">1</sup>E ora a voi, ricchi: piangete e gridate per le sciagure che vi sovrastano! <sup id="toc_96">2</sup>Le vostre ricchezze sono imputridite, <sup id="toc_97">3</sup>le vostre vesti sono state divorate dalle tarme; il vostro oro e il vostro argento sono consumati dalla ruggine, la loro ruggine si leverà a testimonianza contro di voi e divorerà le vostre carni come un fuoco. Avete accumulato tesori per gli ultimi giorni! <sup id="toc_98">4</sup>Ecco, il salario da voi defraudato ai lavoratori che hanno mietuto le vostre terre grida; e le proteste dei mietitori sono giunte alle orecchie del Signore degli eserciti. <sup id="toc_99">5</sup>Avete gozzovigliato sulla terra e vi siete saziati di piaceri, vi siete ingrassati per il giorno della strage. <sup id="toc_100">6</sup>Avete condannato e ucciso il giusto ed egli non può opporre resistenza.</p>
  <p><sup id="toc_101">7</sup>Siate dunque pazienti, fratelli, fino alla venuta del Signore. Guardate l’agricoltore: egli aspetta pazientemente il prezioso frutto della terra finché abbia ricevuto le piogge d’autunno e le piogge di primavera. <sup id="toc_102">8</sup>Siate pazienti anche voi, rinfrancate i vostri cuori, perché la venuta del Signore è vicina. <sup id="toc_103">9</sup>Non lamentatevi, fratelli, gli uni degli altri, per non essere giudicati; ecco, il giudice è alle porte. <sup id="toc_104">10</sup>Prendete, o fratelli, a modello di sopportazione e di pazienza i profeti che parlano nel nome del Signore. <sup id="toc_105">11</sup>Ecco, noi chiamiamo beati quelli che hanno sopportato con pazienza. Avete udito parlare della pazienza di Giobbe e conoscete la sorte finale che gli riserbò il Signore, perché <i>il Signore è ricco di misericordia e di compassione</i>.</p>
  <p><sup id="toc_106">12</sup>Soprattutto, fratelli miei, non giurate, né per il cielo, né per la terra, né per qualsiasi altra cosa; ma il vostro “sì” sia sì, e il vostro “no” no, per non incorrere nella condanna.</p>
  <p><sup id="toc_107">13</sup>Chi tra voi è nel dolore, preghi; chi è nella gioia salmeggi. <sup id="toc_108">14</sup>Chi è malato, chiami a sé i presbiteri della Chiesa e preghino su di lui, dopo averlo unto con olio, nel nome del Signore. <sup id="toc_109">15</sup>E la preghiera fatta con fede salverà il malato: il Signore lo rialzerà e se ha commesso peccati, gli saranno perdonati. <sup id="toc_110">16</sup>Confessate perciò i vostri peccati gli uni agli altri e pregate gli uni per gli altri per essere guariti. Molto vale la preghiera del giusto fatta con insistenza. <sup id="toc_111">17</sup>Elia era un uomo della nostra stessa natura: pregò intensamente che non piovesse e non piovve sulla terra per tre anni e sei mesi. <sup id="toc_112">18</sup>Poi pregò di nuovo e il cielo diede la pioggia e la terra produsse il suo frutto. <sup id="toc_113">19</sup>Fratelli miei, se uno di voi si allontana dalla verità e un altro ve lo riconduce, <sup id="toc_114">20</sup>costui sappia che chi riconduce un peccatore dalla sua via di errore, salverà la sua anima dalla morte e coprirà una moltitudine di peccati.</p>
</body>
</html>