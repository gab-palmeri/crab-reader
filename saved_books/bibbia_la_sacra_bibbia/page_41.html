<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri profetici</h1>
  <h2 id="toc_1">Osea</h2>
  <h3 id="toc_2">1</h3>
  <p><sup id="toc_3">1</sup>Parola del Signore rivolta a Osea figlio di Beerì, al tempo di Ozia, di Iotam, di Acaz, di Ezechia, re di Giuda, e al tempo di Geroboàmo figlio di Ioas, re d’Israele.</p>
  <p><sup id="toc_4">2</sup>Quando il Signore cominciò a parlare a Osea, gli disse:</p>
  <p class="testo_rientrato">“Va’, prenditi in moglie una prostituta<br/>
e abbi figli di prostituzione,<br/>
poiché il paese non fa che prostituirsi<br/>
allontanandosi dal Signore”.</p>
  <p><sup id="toc_5">3</sup>Egli andò a prendere Gomer, figlia di Diblàim: essa concepì e gli partorì un figlio. <sup id="toc_6">4</sup>E il Signore disse a Osea:</p>
  <p class="testo_rientrato">“Chiamalo Izreèl, perché tra poco<br/>
vendicherò il sangue di Izreèl sulla casa di Ieu<br/>
e porrò fine al regno della casa d’Israele.<br/> <sup id="toc_7">5</sup>In quel giorno<br/>
io spezzerò l’arco d’Israele nella valle di Izreèl”.</p>
  <p><sup id="toc_8">6</sup>La donna concepì di nuovo e partorì una figlia e il Signore disse a Osea:</p>
  <p class="testo_rientrato">“Chiamala Non-amata,<br/>
perché non amerò più<br/>
la casa d’Israele,<br/>
non ne avrò più compassione.<br/> <sup id="toc_9">7</sup>Invece io amerò la casa di Giuda<br/>
e saranno salvati dal Signore loro Dio;<br/>
non li salverò con l’arco, con la spada, con la guerra,<br/>
né con cavalli o cavalieri”.</p>
  <p><sup id="toc_10">8</sup>Dopo aver divezzato Non-amata, Gomer concepì e partorì un figlio. <sup id="toc_11">9</sup>E il Signore disse a Osea:</p>
  <p class="testo_rientrato">“Chiamalo Non-mio-popolo,<br/>
perché voi non siete mio popolo<br/>
e io non esisto per voi”.</p>
  <h3 id="toc_12">2</h3>
  <p class="testo_rientrato"><sup id="toc_13">1</sup>Il numero degli Israeliti<br/>
sarà come la sabbia del mare,<br/>
che non si può misurare né contare.<br/>
Invece di sentirsi dire:<br/>
“Non siete mio popolo”,<br/>
saranno chiamati figli del Dio vivente.<br/> <sup id="toc_14">2</sup>I figli di Giuda e i figli d’Israele<br/>
si riuniranno insieme,<br/>
si daranno un unico capo<br/>
e saliranno dal proprio territorio,<br/>
perché grande sarà il giorno di Izreèl!<br/> <sup id="toc_15">3</sup>Dite ai vostri fratelli: “Popolo mio”<br/>
e alle vostre sorelle: “Amata”.</p>
  <p class="testo_rientrato"><sup id="toc_16">4</sup>Accusate vostra madre, accusatela,<br/>
perché essa non è più mia moglie<br/>
e io non sono più suo marito!<br/>
Si tolga dalla faccia i segni delle sue prostituzioni<br/>
e i segni del suo adulterio dal suo petto;<br/> <sup id="toc_17">5</sup>altrimenti la spoglierò tutta nuda<br/>
e la renderò come quando nacque<br/>
e la ridurrò a un deserto, come una terra arida,<br/>
e la farò morire di sete.<br/> <sup id="toc_18">6</sup>I suoi figli non li amerò,<br/>
perché sono figli di prostituzione.<br/> <sup id="toc_19">7</sup>La loro madre si è prostituita,<br/>
la loro genitrice si è coperta di vergogna.<br/>
Essa ha detto: “Seguirò i miei amanti,<br/>
che mi danno il mio pane e la mia acqua,<br/>
la mia lana, il mio lino,<br/>
il mio olio e le mie bevande”.<br/> <sup id="toc_20">8</sup>Perciò ecco, ti sbarrerò la strada di spine<br/>
e ne cingerò il recinto di barriere<br/>
e non ritroverà i suoi sentieri.<br/> <sup id="toc_21">9</sup>Inseguirà i suoi amanti,<br/>
ma non li raggiungerà,<br/>
li cercherà senza trovarli.<br/>
Allora dirà: “Ritornerò al mio marito di prima<br/>
perché ero più felice di ora”.<br/> <sup id="toc_22">10</sup>Non capì che io le davo<br/>
grano, vino nuovo e olio<br/>
e le prodigavo l’argento e l’oro<br/>
che hanno usato per Baal.<br/> <sup id="toc_23">11</sup>Perciò anch’io tornerò a riprendere<br/>
il mio grano, a suo tempo,<br/>
il mio vino nuovo nella sua stagione;<br/>
ritirerò la lana e il lino<br/>
che dovevan coprire le sue nudità.<br/> <sup id="toc_24">12</sup>Scoprirò allora le sue vergogne<br/>
agli occhi dei suoi amanti<br/>
e nessuno la toglierà dalle mie mani.<br/> <sup id="toc_25">13</sup>Farò cessare tutte le sue gioie,<br/>
le feste, i noviluni, i sabati, tutte le sue solennità.<br/> <sup id="toc_26">14</sup>Devasterò le sue viti e i suoi fichi,<br/>
di cui essa diceva:<br/>
“Ecco il dono che mi han dato i miei amanti”.<br/>
La ridurrò a una sterpaglia<br/>
e a un pascolo di animali selvatici.<br/> <sup id="toc_27">15</sup>Le farò scontare i giorni dei Baal,<br/>
quando bruciava loro i profumi,<br/>
si adornava di anelli e di collane<br/>
e seguiva i suoi amanti<br/>
mentre dimenticava me!<br/>
– Oracolo del Signore.<br/> <sup id="toc_28">16</sup>Perciò, ecco, la attirerò a me,<br/>
la condurrò nel deserto<br/>
e parlerò al suo cuore.<br/> <sup id="toc_29">17</sup>Le renderò le sue vigne<br/>
e trasformerò la valle di Acòr<br/>
in porta di speranza.<br/>
Là canterà<br/>
come nei giorni della sua giovinezza,<br/>
come quando uscì dal paese d’Egitto.<br/> <sup id="toc_30">18</sup>E avverrà in quel giorno<br/>
– oracolo del Signore –<br/>
mi chiamerai: Marito mio,<br/>
e non mi chiamerai più: Mio padrone.<br/> <sup id="toc_31">19</sup>Le toglierò dalla bocca<br/>
i nomi dei Baal,<br/>
che non saranno più ricordati.<br/> <sup id="toc_32">20</sup>In quel tempo farò per loro un’alleanza<br/>
con le bestie della terra<br/>
e gli uccelli del cielo<br/>
e con i rettili del suolo;<br/>
arco e spada e guerra<br/>
eliminerò dal paese;<br/>
e li farò riposare tranquilli.<br/> <sup id="toc_33">21</sup>Ti farò mia sposa per sempre,<br/>
ti farò mia sposa<br/>
nella giustizia e nel diritto,<br/>
nella benevolenza e nell’amore,<br/> <sup id="toc_34">22</sup>ti fidanzerò con me nella fedeltà<br/>
e tu conoscerai il Signore.<br/> <sup id="toc_35">23</sup>E avverrà in quel giorno<br/>
– oracolo del Signore –<br/>
io risponderò al cielo<br/>
ed esso risponderà alla terra;<br/> <sup id="toc_36">24</sup>la terra risponderà con il grano,<br/>
il vino nuovo e l’olio<br/>
e questi risponderanno a Izreèl.<br/> <sup id="toc_37">25</sup>Io li seminerò di nuovo per me nel paese<br/>
e amerò Non-amata;<br/>
e a Non-mio-popolo dirò: Popolo mio,<br/>
ed egli mi dirà: Mio Dio.</p>
  <h3 id="toc_38">3</h3>
  <p><sup id="toc_39">1</sup>Il Signore mi disse ancora: “Va’, ama una donna che è amata da un altro ed è adultera; come il Signore ama gli Israeliti ed essi si rivolgono ad altri dèi e amano le schiacciate d’uva”.<br/> <sup id="toc_40">2</sup>Io me l’acquistai per quindici pezzi d’argento e una misura e mezza d’orzo <sup id="toc_41">3</sup>e le dissi: “Per lunghi giorni starai calma con me; non ti prostituirai e non sarai di alcun uomo; così anch’io mi comporterò con te.</p>
  <p class="testo_rientrato"><sup id="toc_42">4</sup>Poiché per lunghi giorni<br/>
staranno gli Israeliti<br/>
senza re e senza capo,<br/>
senza sacrificio e senza stele,<br/>
senza <i>efod</i>
e senza <i>terafim</i>.<br/> <sup id="toc_43">5</sup>Poi torneranno gli Israeliti<br/>
e cercheranno il Signore loro Dio,<br/>
e Davide loro re<br/>
e trepidi si volgeranno al Signore<br/>
e ai suoi beni, alla fine dei giorni”.</p>
  <h3 id="toc_44">4</h3>
  <p class="testo_rientrato"><sup id="toc_45">1</sup>Ascoltate la parola del Signore, o Israeliti,<br/>
poiché il Signore ha un processo<br/>
con gli abitanti del paese.<br/>
Non c’è infatti sincerità né amore del prossimo,<br/>
né conoscenza di Dio nel paese.<br/> <sup id="toc_46">2</sup>Si giura, si mentisce, si uccide,<br/>
si ruba, si commette adulterio,<br/>
si fa strage e si versa sangue su sangue.<br/> <sup id="toc_47">3</sup>Per questo è in lutto il paese<br/>
e chiunque vi abita langue<br/>
insieme con gli animali della terra<br/>
e con gli uccelli del cielo;<br/>
perfino i pesci del mare periranno.</p>
  <p class="testo_rientrato"><sup id="toc_48">4</sup>Ma nessuno accusi, nessuno contesti;<br/>
contro di te, sacerdote, muovo l’accusa.<br/> <sup id="toc_49">5</sup>Tu inciampi di giorno<br/>
e il profeta con te inciampa di notte<br/>
e fai perire tua madre.<br/> <sup id="toc_50">6</sup>Perisce il mio popolo per mancanza di conoscenza.<br/>
Poiché tu rifiuti la conoscenza,<br/>
rifiuterò te come mio sacerdote;<br/>
hai dimenticato la legge del tuo Dio<br/>
e io dimenticherò i tuoi figli.<br/> <sup id="toc_51">7</sup>Tutti hanno peccato contro di me;<br/>
cambierò la loro gloria in vituperio.<br/> <sup id="toc_52">8</sup>Essi si nutrono del peccato del mio popolo<br/>
e sono avidi della sua iniquità.<br/> <sup id="toc_53">9</sup>Il popolo e il sacerdote avranno la stessa sorte;<br/>
li punirò per la loro condotta,<br/>
e li retribuirò dei loro misfatti.<br/> <sup id="toc_54">10</sup>Mangeranno, ma non si sazieranno,<br/>
si prostituiranno, ma non avranno prole,<br/>
perché hanno abbandonato il Signore<br/>
per darsi alla prostituzione.</p>
  <p class="testo_rientrato"><sup id="toc_55">11</sup>Il vino e il mosto tolgono il senno.<br/> <sup id="toc_56">12</sup>Il mio popolo consulta il suo pezzo di legno<br/>
e il suo bastone gli dà il responso,<br/>
poiché uno spirito di prostituzione li svia<br/>
e si prostituiscono, allontanandosi dal loro Dio.<br/> <sup id="toc_57">13</sup>Sulla cima dei monti fanno sacrifici<br/>
e sui colli bruciano incensi<br/>
sotto la quercia, i pioppi e i terebinti,<br/>
perché buona è la loro ombra.<br/>
Perciò si prostituiscono le vostre figlie<br/>
e le vostre nuore commettono adulterio.<br/> <sup id="toc_58">14</sup>Non punirò le vostre figlie se si prostituiscono,<br/>
né le vostre nuore se commettono adulterio;<br/>
poiché essi stessi si appartano con le prostitute<br/>
e con le prostitute sacre offrono sacrifici;<br/>
un popolo, che non comprende, va a precipizio.</p>
  <p class="testo_rientrato"><sup id="toc_59">15</sup>Se ti prostituisci tu, Israele,<br/>
non si renda colpevole Giuda.<br/>
Non andate a Gàlgala,<br/>
non salite a Bet-Avèn,<br/>
non giurate per il Signore vivente.<br/> <sup id="toc_60">16</sup>E poiché come giovenca ribelle si ribella Israele,<br/>
forse potrà pascolarlo il Signore<br/>
come agnello in luoghi aperti?<br/> <sup id="toc_61">17</sup>Si è alleato agli idoli Èfraim,<br/> <sup id="toc_62">18</sup>si accompagna ai beoni;<br/>
si son dati alla prostituzione,<br/>
han preferito il disonore alla loro gloria.<br/> <sup id="toc_63">19</sup>Un vento li travolgerà con le sue ali<br/>
e si vergogneranno dei loro sacrifici.</p>
  <h3 id="toc_64">5</h3>
  <p class="testo_rientrato"><sup id="toc_65">1</sup>Ascoltate questo, o sacerdoti,<br/>
state attenti, gente d’Israele,<br/>
o casa del re, porgete l’orecchio,<br/>
poiché contro di voi si fa il giudizio.<br/>
Voi foste infatti un laccio in Mizpà,<br/>
una rete tesa sul Tabor<br/> <sup id="toc_66">2</sup>e una fossa profonda a Sittìm;<br/>
ma io sarò una frusta per tutti costoro.<br/> <sup id="toc_67">3</sup>Io conosco Èfraim e non mi è ignoto Israele.<br/>
Ti sei prostituito, Èfraim!<br/>
Si è contaminato Israele.<br/> <sup id="toc_68">4</sup>Non dispongono le loro opere<br/>
per far ritorno al loro Dio,<br/>
poiché uno spirito di prostituzione è fra loro<br/>
e non conoscono il Signore.<br/> <sup id="toc_69">5</sup>L’arroganza d’Israele testimonia contro di lui,<br/>
Israele ed Èfraim cadranno per le loro colpe<br/>
e Giuda soccomberà con loro.<br/> <sup id="toc_70">6</sup>Con i loro greggi e i loro armenti<br/>
andranno in cerca del Signore,<br/>
ma non lo troveranno:<br/>
egli si è allontanato da loro.<br/> <sup id="toc_71">7</sup>Sono stati sleali verso il Signore,<br/>
generando figli bastardi:<br/>
un conquistatore li divorerà<br/>
insieme con i loro campi.</p>
  <p class="testo_rientrato"><sup id="toc_72">8</sup>Suonate il corno in Gàbaa<br/>
e la tromba in Rama,<br/>
date l’allarme a Bet-Avèn,<br/>
all’erta, Beniamino!<br/> <sup id="toc_73">9</sup>Èfraim sarà devastato<br/>
nel giorno del castigo:<br/>
per le tribù d’Israele<br/>
annunzio una cosa sicura.<br/> <sup id="toc_74">10</sup>I capi di Giuda sono diventati<br/>
come quelli che spostano i confini<br/>
e su di essi come acqua verserò la mia ira.<br/> <sup id="toc_75">11</sup>Èfraim è un oppressore, un violatore del diritto,<br/>
ha cominciato a inseguire le vanità.<br/> <sup id="toc_76">12</sup>Ma io sarò come una tignola per Èfraim<br/>
e come un tarlo per la casa di Giuda.</p>
  <p class="testo_rientrato"><sup id="toc_77">13</sup>Èfraim ha visto la sua infermità<br/>
e Giuda la sua piaga.<br/>
Èfraim è ricorso all’Assiria<br/>
e Giuda si è rivolto al gran re;<br/>
ma egli non potrà curarvi,<br/>
non guarirà la vostra piaga,<br/> <sup id="toc_78">14</sup>perché io sarò come un leone per Èfraim,<br/>
come un leoncello per la casa di Giuda.<br/>
Io farò strage e me ne andrò,<br/>
porterò via la preda e nessuno me la toglierà.<br/> <sup id="toc_79">15</sup>Me ne ritornerò alla mia dimora<br/>
finché non avranno espiato<br/>
e cercheranno il mio volto,<br/>
e ricorreranno a me nella loro angoscia.</p>
  <h3 id="toc_80">6</h3>
  <p class="testo_rientrato"><sup id="toc_81">1</sup>“Venite, ritorniamo al Signore:<br/>
egli ci ha straziato ed egli ci guarirà.<br/>
Egli ci ha percosso ed egli ci fascerà.<br/> <sup id="toc_82">2</sup>Dopo due giorni ci ridarà la vita<br/>
e il terzo ci farà rialzare<br/>
e noi vivremo alla sua presenza.<br/> <sup id="toc_83">3</sup>Affrettiamoci a conoscere il Signore,<br/>
la sua venuta è sicura come l’aurora.<br/>
Verrà a noi come la pioggia di autunno,<br/>
come la pioggia di primavera, che feconda la terra”.<br/> <sup id="toc_84">4</sup>Che dovrò fare per te, Èfraim,<br/>
che dovrò fare per te, Giuda?<br/>
Il vostro amore è come una nube del mattino,<br/>
come la rugiada che all’alba svanisce.<br/> <sup id="toc_85">5</sup>Per questo li ho colpiti per mezzo dei profeti,<br/>
li ho uccisi con le parole della mia bocca<br/>
e il mio giudizio sorge come la luce:<br/> <sup id="toc_86">6</sup>poiché voglio l’amore e non il sacrificio,<br/>
la conoscenza di Dio più degli olocausti.</p>
  <p class="testo_rientrato"><sup id="toc_87">7</sup>Ma essi come Adamo hanno violato l’alleanza,<br/>
ecco dove mi hanno tradito.<br/> <sup id="toc_88">8</sup>Gàlaad è una città di malfattori,<br/>
macchiata di sangue.<br/> <sup id="toc_89">9</sup>Come banditi in agguato<br/>
una ciurma di sacerdoti<br/>
assale sulla strada di Sichem,<br/>
commette scelleratezze.<br/> <sup id="toc_90">10</sup>Orribili cose ho visto in Betel;<br/>
là si è prostituito Èfraim,<br/>
si è contaminato Israele.<br/> <sup id="toc_91">11</sup>Anche a te, Giuda, io riserbo una mietitura,<br/>
quando ristabilirò il mio popolo.</p>
  <h3 id="toc_92">7</h3>
  <p class="testo_rientrato"><sup id="toc_93">1</sup>Mentre sto per guarire Israele,<br/>
si scopre l’iniquità di Èfraim<br/>
e la malvagità di Samaria,<br/>
poiché si pratica la menzogna:<br/>
il ladro entra nelle case<br/>
e fuori saccheggia il brigante.<br/> <sup id="toc_94">2</sup>Non pensano dunque<br/>
che io ricordo tutte le loro malvagità?<br/>
Ora sono circondati dalle loro azioni:<br/>
esse stanno davanti a me.<br/> <sup id="toc_95">3</sup>Con la loro malvagità rallegrano il re,<br/>
rallegrano i capi con le loro finzioni.<br/> <sup id="toc_96">4</sup>Tutti bruciano d’ira, ardono come un forno<br/>
quando il fornaio cessa di rattizzare il fuoco,<br/>
dopo che, preparata la pasta,<br/>
aspetta che sia lievitata.<br/> <sup id="toc_97">5</sup>Nel giorno del nostro re<br/>
i capi lo sommergono negli ardori del vino,<br/>
ed egli si compromette con i ribelli.<br/> <sup id="toc_98">6</sup>Il loro cuore è un forno nelle loro trame,<br/>
tutta la notte sonnecchia il loro furore<br/>
e la mattina divampa come fiamma.<br/> <sup id="toc_99">7</sup>Tutti ardono come un forno<br/>
e divorano i loro governanti.<br/>
Così sono caduti tutti i loro sovrani<br/>
e nessuno si preoccupa di ricorrere a me.</p>
  <p class="testo_rientrato"><sup id="toc_100">8</sup>Èfraim si mescola con le genti,<br/>
Èfraim è come una focaccia non rivoltata.<br/> <sup id="toc_101">9</sup>Gli stranieri divorano la sua forza<br/>
ed egli non se ne accorge;<br/>
la canizie gli ricopre la testa<br/>
ed egli non se ne accorge.<br/> <sup id="toc_102">10</sup>L’arroganza d’Israele<br/>
testimonia contro di loro,<br/>
non ritornano al Signore loro Dio<br/>
e, malgrado tutto, non lo ricercano.<br/> <sup id="toc_103">11</sup>Èfraim è come un’ingenua colomba,<br/>
priva d’intelligenza;<br/>
ora chiamano l’Egitto, ora invece l’Assiria.<br/> <sup id="toc_104">12</sup>Dovunque si rivolgeranno<br/>
stenderò la mia rete contro di loro<br/>
e li abbatterò come gli uccelli dell’aria,<br/>
li punirò nelle loro assemblee.</p>
  <p class="testo_rientrato"><sup id="toc_105">13</sup>Guai a costoro, ormai lontani da me!<br/>
Distruzione per loro,<br/>
perché hanno agito male contro di me!<br/>
Li volevo salvare,<br/>
ma essi hanno proferito menzogne contro di me.<br/> <sup id="toc_106">14</sup>Non gridano a me con il loro cuore<br/>
quando gridano sui loro giacigli.<br/>
Si fanno incisioni per il grano e il mosto<br/>
e intanto si ribellano contro di me.<br/> <sup id="toc_107">15</sup>Eppure io ho rafforzato il loro braccio,<br/>
ma essi hanno tramato il male contro di me.<br/> <sup id="toc_108">16</sup>Si sono rivolti ma non a colui che è in alto,<br/>
sono stati come un arco fallace.<br/>
I loro capi cadranno di spada<br/>
per l’insolenza della loro lingua<br/>
e nell’Egitto rideranno di loro.</p>
  <h3 id="toc_109">8</h3>
  <p class="testo_rientrato"><sup id="toc_110">1</sup>Da’ fiato alla tromba!<br/>
Come un’aquila sulla casa del Signore…<br/>
perché hanno trasgredito la mia alleanza<br/>
e rigettato la mia legge.<br/> <sup id="toc_111">2</sup>Essi gridano verso di me:<br/>
“Noi ti riconosciamo Dio d’Israele!”.<br/> <sup id="toc_112">3</sup>Ma Israele ha rigettato il bene:<br/>
il nemico lo perseguiterà.</p>
  <p class="testo_rientrato"><sup id="toc_113">4</sup>Hanno creato dei re<br/>
che io non ho designati;<br/>
hanno scelto capi<br/>
a mia insaputa.<br/>
Con il loro argento e il loro oro<br/>
si sono fatti idoli<br/>
ma per loro rovina.<br/> <sup id="toc_114">5</sup>Ripudio il tuo vitello, o Samaria!<br/>
La mia ira divampa contro di loro;<br/>
fino a quando non si potranno purificare<br/> <sup id="toc_115">6</sup>i figli di Israele?<br/>
Esso è opera di un artigiano,<br/>
esso non è un dio:<br/>
sarà ridotto in frantumi<br/>
il vitello di Samaria.<br/> <sup id="toc_116">7</sup>E poiché hanno seminato vento<br/>
raccoglieranno tempesta.<br/>
Il loro grano sarà senza spiga,<br/>
se germoglia non darà farina,<br/>
e se ne produce, la divoreranno gli stranieri.</p>
  <p class="testo_rientrato"><sup id="toc_117">8</sup>Israele è stato inghiottito:<br/>
si trova ora in mezzo alle nazioni<br/>
come un vaso spregevole.<br/> <sup id="toc_118">9</sup>Essi sono saliti fino ad Assur,<br/>
asino selvaggio, che si aggira solitario;<br/>
Èfraim si è acquistato degli amanti.<br/> <sup id="toc_119">10</sup>Se ne acquistino pure fra le nazioni,<br/>
io li metterò insieme<br/>
e fra poco cesseranno<br/>
di eleggersi re e governanti.</p>
  <p class="testo_rientrato"><sup id="toc_120">11</sup>Èfraim ha moltiplicato gli altari,<br/>
ma gli altari sono diventati per lui<br/>
un’occasione di peccato.<br/> <sup id="toc_121">12</sup>Ho scritto numerose leggi per lui,<br/>
ma esse son considerate come una cosa straniera.<br/> <sup id="toc_122">13</sup>Essi offrono sacrifici<br/>
e ne mangiano le carni,<br/>
ma il Signore non li gradisce;<br/>
si ricorderà della loro iniquità<br/>
e punirà i loro peccati:<br/>
dovranno tornare in Egitto.<br/> <sup id="toc_123">14</sup>Israele ha dimenticato il suo creatore,<br/>
si è costruito palazzi;<br/>
Giuda ha moltiplicato le sue fortezze.<br/>
Ma io manderò il fuoco sulle loro città<br/>
e divorerà le loro cittadelle.</p>
  <h3 id="toc_124">9</h3>
  <p class="testo_rientrato"><sup id="toc_125">1</sup>Non darti alla gioia, Israele,<br/>
non far festa con gli altri popoli,<br/>
perché hai praticato la prostituzione,<br/>
abbandonando il tuo Dio,<br/>
hai amato il prezzo della prostituzione<br/>
su tutte le aie da grano.<br/> <sup id="toc_126">2</sup>L’aia e il tino non li nutriranno<br/>
e il vino nuovo verrà loro a mancare.<br/> <sup id="toc_127">3</sup>Non potranno restare nella terra del Signore,<br/>
ma Èfraim ritornerà in Egitto<br/>
e in Assiria mangeranno cibi immondi.<br/> <sup id="toc_128">4</sup>Non faranno più libazioni di vino al Signore,<br/>
i loro sacrifici non gli saranno graditi.<br/>
Pane di lutto sarà il loro pane,<br/>
coloro che ne mangiano diventano immondi.<br/>
Il loro pane sarà tutto per loro,<br/>
ma non entrerà nella casa del Signore.<br/> <sup id="toc_129">5</sup>Che farete nei giorni delle solennità,<br/>
nei giorni della festa del Signore?<br/> <sup id="toc_130">6</sup>Ecco sono sfuggiti alla rovina,<br/>
l’Egitto li accoglierà,<br/>
Menfi sarà la loro tomba.<br/>
I loro tesori d’argento passeranno alle ortiche<br/>
e nelle loro tende cresceranno i pruni.</p>
  <p class="testo_rientrato"><sup id="toc_131">7</sup>Sono venuti i giorni del castigo,<br/>
sono giunti i giorni del rendiconto,<br/>
– Israele lo sappia:<br/>
un pazzo è il profeta,<br/>
l’uomo ispirato vaneggia –<br/>
a causa delle tue molte iniquità,<br/>
per la gravità del tuo affronto.<br/> <sup id="toc_132">8</sup>Sentinella di Èfraim è il profeta con il suo Dio;<br/>
ma un laccio gli è teso su tutti i sentieri,<br/>
ostilità fin nella casa del suo Dio.<br/> <sup id="toc_133">9</sup>Sono corrotti fino in fondo,<br/>
come ai giorni di Gàbaa:<br/>
ma egli si ricorderà della loro iniquità,<br/>
farà il conto dei loro peccati.</p>
  <p class="testo_rientrato"><sup id="toc_134">10</sup>Trovai Israele come uva nel deserto,<br/>
riguardai i vostri padri<br/>
come fichi primaticci al loro inizio;<br/>
ma essi appena arrivati a Baal-Peòr<br/>
si consacrarono a quell’infamia<br/>
e divennero abominevoli<br/>
come ciò che essi amavano.<br/> <sup id="toc_135">11</sup>La gloria di Èfraim volerà via come un uccello,<br/>
non più nascite, né gravidanze, né concepimenti.<br/> <sup id="toc_136">12</sup>Anche se allevano figli,<br/>
io li eliminerò dagli uomini;<br/>
guai a loro, se io li abbandono.<br/> <sup id="toc_137">13</sup>Èfraim, lo vedo, ha fatto dei figli una preda<br/>
su luoghi verdeggianti.<br/>
Èfraim tuttavia condurrà i figli al macello.<br/> <sup id="toc_138">14</sup>Signore, da’ loro… Che darai?<br/>
Un grembo infecondo e un seno arido!</p>
  <p class="testo_rientrato"><sup id="toc_139">15</sup>Tutta la loro malizia s’è manifestata a Gàlgala,<br/>
è là che ho preso a odiarli.<br/>
Per i loro misfatti<br/>
li scaccerò dalla mia casa,<br/>
non avrò più amore per loro;<br/>
tutti i loro capi sono ribelli.<br/> <sup id="toc_140">16</sup>Èfraim è stato percosso,<br/>
la loro radice è inaridita,<br/>
non daranno più frutto.<br/>
Anche se generano, farò perire<br/>
i cari frutti del loro grembo.<br/> <sup id="toc_141">17</sup>Il mio Dio li rigetterà<br/>
perché non gli hanno obbedito;<br/>
andranno raminghi fra le nazioni.</p>
  <h3 id="toc_142">10</h3>
  <p class="testo_rientrato"><sup id="toc_143">1</sup>Rigogliosa vite era Israele,<br/>
che dava frutto abbondante;<br/>
ma più abbondante era il suo frutto,<br/>
più moltiplicava gli altari;<br/>
più ricca era la terra,<br/>
più belle faceva le sue stele.<br/> <sup id="toc_144">2</sup>Il loro cuore è falso;<br/>
orbene, sconteranno la pena!<br/>
Egli stesso demolirà i loro altari,<br/>
distruggerà le loro stele.<br/> <sup id="toc_145">3</sup>Allora diranno: “Non abbiamo più re,<br/>
perché non temiamo il Signore.<br/>
Ma anche il re che potrebbe fare per noi?”.<br/> <sup id="toc_146">4</sup>Dicono parole vane, giurano il falso,<br/>
concludono alleanze:<br/>
la giustizia fiorisce come cicuta<br/>
nei solchi dei campi.<br/> <sup id="toc_147">5</sup>Gli abitanti di Samaria trepidano<br/>
per il vitello di Bet-Avèn,<br/>
ne fa lutto il suo popolo<br/>
e i suoi sacerdoti ne fanno lamento,<br/>
perché la sua gloria sta per andarsene.<br/> <sup id="toc_148">6</sup>Sarà portato anch’esso in Assiria<br/>
come offerta al gran re.<br/>
Èfraim ne avrà vergogna,<br/>
Israele arrossirà del suo consiglio.<br/> <sup id="toc_149">7</sup>Perirà il re di Samaria<br/>
come un fuscello sull’acqua.<br/> <sup id="toc_150">8</sup>Le alture dell’iniquità, peccato d’Israele,<br/>
saranno distrutte,<br/>
spine e rovi cresceranno sui loro altari;<br/>
diranno ai monti: “Copriteci”<br/>
e ai colli: “Cadete su di noi”.<br/> <sup id="toc_151">9</sup>Fin dai giorni di Gàbaa<br/>
tu hai peccato, Israele.<br/>
Là si fermarono, e la battaglia<br/>
non li raggiungerà forse in Gàbaa<br/>
contro i figli dell’iniquità?<br/> <sup id="toc_152">10</sup>Io verrò a colpirli:<br/>
si raduneranno i popoli contro di loro<br/>
perché sono attaccati alla loro duplice colpa.</p>
  <p class="testo_rientrato"><sup id="toc_153">11</sup>Èfraim è una giovenca addestrata<br/>
cui piace trebbiare il grano.<br/>
Ma io farò pesare il giogo<br/>
sul suo bel collo;<br/>
attaccherò Èfraim all’aratro<br/>
e Giacobbe all’erpice.<br/> <sup id="toc_154">12</sup>Seminate per voi secondo giustizia<br/>
e mieterete secondo bontà;<br/>
dissodatevi un campo nuovo,<br/>
perché è tempo di cercare il Signore,<br/>
finché egli venga<br/>
e diffonda su di voi la giustizia.<br/> <sup id="toc_155">13</sup>Avete arato empietà e mietuto ingiustizia,<br/>
avete mangiato il frutto della menzogna.<br/>
Poiché hai riposto fiducia nei tuoi carri<br/>
e nella moltitudine dei tuoi guerrieri,<br/> <sup id="toc_156">14</sup>un rumore di guerra si alzerà contro le tue città<br/>
e tutte le tue fortezze saranno distrutte.<br/>
Come Salmàn devastò Bet-Arbèl<br/>
nel giorno della battaglia<br/>
in cui la madre fu sfracellata sui figli,<br/> <sup id="toc_157">15</sup>così sarà fatto a te, gente d’Israele,<br/>
per l’enormità della tua malizia.<br/>
All’alba sarà la fine del re d’Israele.</p>
  <h3 id="toc_158">11</h3>
  <p class="testo_rientrato"><sup id="toc_159">1</sup>Quando Israele era giovinetto,<br/>
io l’ho amato<br/>
e dall’Egitto ho chiamato mio figlio.<br/> <sup id="toc_160">2</sup>Ma più li chiamavo,<br/>
più si allontanavano da me;<br/>
immolavano vittime ai Baal,<br/>
agli idoli bruciavano incensi.<br/> <sup id="toc_161">3</sup>Ad Èfraim io insegnavo a camminare<br/>
tenendolo per mano,<br/>
ma essi non compresero<br/>
che avevo cura di loro.<br/> <sup id="toc_162">4</sup>Io li traevo con legami di bontà,<br/>
con vincoli d’amore;<br/>
ero per loro<br/>
come chi solleva un bimbo alla sua guancia;<br/>
mi chinavo su di lui<br/>
per dargli da mangiare.<br/> <sup id="toc_163">5</sup>Ritornerà al paese d’Egitto,<br/>
Assur sarà il suo re,<br/>
perché non hanno voluto convertirsi.<br/> <sup id="toc_164">6</sup>La spada farà strage nelle loro città,<br/>
sterminerà i loro figli,<br/>
demolirà le loro fortezze.</p>
  <p class="testo_rientrato"><sup id="toc_165">7</sup>Il mio popolo è duro a convertirsi:<br/>
chiamato a guardare in alto<br/>
nessuno sa sollevare lo sguardo.<br/> <sup id="toc_166">8</sup>Come potrei abbandonarti, Èfraim,<br/>
come consegnarti ad altri, Israele?<br/>
Come potrei trattarti al pari di Admà,<br/>
ridurti allo stato di Zeboìm?<br/>
Il mio cuore si commuove dentro di me,<br/>
il mio intimo freme di compassione.<br/> <sup id="toc_167">9</sup>Non darò sfogo all’ardore della mia ira,<br/>
non tornerò a distruggere Èfraim,<br/>
perché sono Dio e non uomo;<br/>
sono il Santo in mezzo a te<br/>
e non verrò nella mia ira.</p>
  <p class="testo_rientrato"><sup id="toc_168">10</sup>Seguiranno il Signore<br/>
ed egli ruggirà come un leone:<br/>
quando ruggirà, accorreranno<br/>
i suoi figli dall’occidente,<br/> <sup id="toc_169">11</sup>accorreranno come uccelli dall’Egitto,<br/>
come colombe dall’Assiria<br/>
e li farò abitare nelle loro case.<br/>
Oracolo del Signore.</p>
  <h3 id="toc_170">12</h3>
  <p class="testo_rientrato"><sup id="toc_171">1</sup>Èfraim mi raggira con menzogne<br/>
e la casa d’Israele con frode.<br/>
Giuda è ribelle a Dio<br/>
al Santo fedele.<br/> <sup id="toc_172">2</sup>Èfraim si pasce di vento<br/>
e insegue il vento d’oriente;<br/>
ogni giorno moltiplica menzogne e violenze;<br/>
fanno alleanze con l’Assiria<br/>
e portano olio in Egitto.<br/> <sup id="toc_173">3</sup>Il Signore è in lite con Giuda<br/>
e tratterà Giacobbe secondo la sua condotta,<br/>
lo ripagherà secondo le sue azioni.<br/> <sup id="toc_174">4</sup>Egli nel grembo materno soppiantò il fratello<br/>
e da adulto lottò con Dio,<br/> <sup id="toc_175">5</sup>lottò con l’angelo e vinse,<br/>
pianse e domandò grazia.<br/>
Ritrovò Dio in Betel<br/>
e là gli parlò.<br/> <sup id="toc_176">6</sup>“Signore, Dio degli eserciti,<br/>
Signore” è il suo nome.<br/> <sup id="toc_177">7</sup>Tu ritorna al tuo Dio,<br/>
osserva la bontà e la giustizia<br/>
e nel tuo Dio poni la tua speranza, sempre.<br/> <sup id="toc_178">8</sup>Canaan tiene in mano bilance false,<br/>
ama frodare.<br/> <sup id="toc_179">9</sup>Èfraim ha detto: “Sono ricco,<br/>
mi son fatto una fortuna;<br/>
malgrado tutti i miei guadagni<br/>
non troveranno motivo di peccato per me”.</p>
  <p class="testo_rientrato"><sup id="toc_180">10</sup>Eppure io sono il Signore tuo Dio<br/>
fin dal paese d’Egitto.<br/>
Ti farò ancora abitare sotto le tende<br/>
come ai giorni del convegno.<br/> <sup id="toc_181">11</sup>Io parlerò ai profeti,<br/>
moltiplicherò le visioni<br/>
e per mezzo dei profeti parlerò con parabole.<br/> <sup id="toc_182">12</sup>Se Gàlaad è una colpa,<br/>
essi non sono che menzogna;<br/>
in Gàlgala si sacrifica ai tori,<br/>
perciò i loro altari saranno<br/>
come mucchi di pietre<br/>
nei solchi dei campi.<br/> <sup id="toc_183">13</sup>Giacobbe fuggì nella regione di Aram,<br/>
Israele prestò servizio per una donna<br/>
e per una moglie fece il guardiano di bestiame.<br/> <sup id="toc_184">14</sup>Per mezzo di un profeta il Signore<br/>
fece uscire Israele dall’Egitto<br/>
e per mezzo di un profeta lo custodì.<br/> <sup id="toc_185">15</sup>Èfraim provocò Dio amaramente,<br/>
il Signore gli farà cadere addosso<br/>
il sangue versato<br/>
e lo ripagherà del suo vituperio.</p>
  <h3 id="toc_186">13</h3>
  <p class="testo_rientrato"><sup id="toc_187">1</sup>Quando Èfraim parlava, incuteva terrore,<br/>
era un principe in Israele.<br/>
Ma si è reso colpevole con Baal<br/>
ed è decaduto.<br/> <sup id="toc_188">2</sup>Tuttavia continuano a peccare<br/>
e con il loro argento si sono fatti statue fuse,<br/>
idoli di loro invenzione,<br/>
tutti lavori di artigiani.<br/>
Dicono: “Offri loro sacrifici”<br/>
e mandano baci ai vitelli.<br/> <sup id="toc_189">3</sup>Perciò saranno come nube del mattino,<br/>
come rugiada che all’alba svanisce,<br/>
come pula lanciata lontano dall’aia,<br/>
come fumo che esce dalla finestra.</p>
  <p class="testo_rientrato"><sup id="toc_190">4</sup>Eppure io sono il Signore tuo Dio<br/>
fin dal paese d’Egitto,<br/>
non devi conoscere altro Dio fuori di me,<br/>
non c’è salvatore fuori di me.<br/> <sup id="toc_191">5</sup>Io ti ho protetto nel deserto,<br/>
in quell’arida terra.<br/> <sup id="toc_192">6</sup>Nel loro pascolo si sono saziati,<br/>
si sono saziati e il loro cuore si è inorgoglito,<br/>
per questo mi hanno dimenticato.<br/> <sup id="toc_193">7</sup>Perciò io sarò per loro come un leone,<br/>
come un leopardo li spierò per la via,<br/> <sup id="toc_194">8</sup>li assalirò come un’orsa privata dei figli,<br/>
spezzerò l’involucro del loro cuore,<br/>
li divorerò come una leonessa;<br/>
li sbraneranno le bestie selvatiche.</p>
  <p class="testo_rientrato"><sup id="toc_195">9</sup>Io ti distruggerò, Israele,<br/>
e chi potrà venirti in aiuto?<br/> <sup id="toc_196">10</sup>Dov’è ora il tuo re, che ti possa salvare?<br/>
Dove sono i capi in tutte le tue città<br/>
e i governanti di cui dicevi:<br/>
“Dammi un re e dei capi”?<br/> <sup id="toc_197">11</sup>Ti ho dato un re nella mia ira<br/>
e con sdegno te lo riprendo.</p>
  <p class="testo_rientrato"><sup id="toc_198">12</sup>L’iniquità di Èfraim è chiusa in luogo sicuro,<br/>
il suo peccato è ben custodito.<br/> <sup id="toc_199">13</sup>Dolori di partoriente lo sorprenderanno,<br/>
ma egli è figlio privo di senno,<br/>
poiché non si presenta a suo tempo<br/>
all’uscire dal seno materno.<br/> <sup id="toc_200">14</sup>Li strapperò di mano agli inferi,<br/>
li riscatterò dalla morte?<br/>
Dov’è, o morte, la tua peste?<br/>
Dov’è, o inferi, il vostro sterminio?<br/>
La compassione è nascosta ai miei occhi.<br/> <sup id="toc_201">15</sup>Èfraim prosperi pure in mezzo ai fratelli:<br/>
verrà il vento d’oriente,<br/>
si alzerà dal deserto il soffio del Signore<br/>
e farà inaridire le sue sorgenti,<br/>
farà seccare le sue fonti,<br/>
distruggerà il tesoro di tutti i vasi preziosi.</p>
  <h3 id="toc_202">14</h3>
  <p class="testo_rientrato"><sup id="toc_203">1</sup>Samaria espierà,<br/>
perché si è ribellata al suo Dio.<br/>
Periranno di spada,<br/>
saranno sfracellati i bambini;<br/>
le donne incinte sventrate.</p>
  <p class="testo_rientrato"><sup id="toc_204">2</sup>Torna dunque, Israele, al Signore tuo Dio,<br/>
poiché hai inciampato nella tua iniquità.<br/> <sup id="toc_205">3</sup>Preparate le parole da dire<br/>
e tornate al Signore;<br/>
ditegli: “Togli ogni iniquità:<br/>
accetta ciò che è bene<br/>
e ti offriremo il frutto delle nostre labbra.<br/> <sup id="toc_206">4</sup>Assur non ci salverà,<br/>
non cavalcheremo più su cavalli,<br/>
né chiameremo più dio nostro<br/>
l’opera delle nostre mani,<br/>
poiché presso di te l’orfano trova misericordia”.<br/> <sup id="toc_207">5</sup>Io li guarirò dalla loro infedeltà,<br/>
li amerò di vero cuore,<br/>
poiché la mia ira si è allontanata da loro.<br/> <sup id="toc_208">6</sup>Sarò come rugiada per Israele;<br/>
esso fiorirà come un giglio<br/>
e metterà radici come un albero del Libano,<br/> <sup id="toc_209">7</sup>si spanderanno i suoi germogli<br/>
e avrà la bellezza dell’olivo<br/>
e la fragranza del Libano.<br/> <sup id="toc_210">8</sup>Ritorneranno a sedersi alla mia ombra,<br/>
faranno rivivere il grano, coltiveranno le vigne,<br/>
famose come il vino del Libano.<br/> <sup id="toc_211">9</sup>Èfraim, che ha ancora in comune con gl’idoli?<br/>
Io l’esaudisco e veglio su di lui;<br/>
io sono come un cipresso sempre verde,<br/>
grazie a me si trova frutto.</p>
  <p class="testo_rientrato"><sup id="toc_212">10</sup>Chi è saggio comprenda queste cose,<br/>
chi ha intelligenza le comprenda;<br/>
poiché rette sono le vie del Signore,<br/>
i giusti camminano in esse,<br/>
mentre i malvagi v’inciampano.</p>
</body>
</html>