<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri poetici e Sapienziali</h1>
  <h2 id="toc_1">Cantico dei Cantici</h2>
  <h3 id="toc_2">1</h3>
  <p><sup id="toc_3">1</sup>Cantico dei cantici, che è di Salomone.</p>
  <p class="testo_rientrato"><sup id="toc_4">2</sup>Mi baci con i baci della sua bocca!<br/>
Sì, le tue tenerezze sono più dolci del vino.<br/> <sup id="toc_5">3</sup>Per la fragranza sono inebrianti i tuoi profumi,<br/>
profumo olezzante è il tuo nome,<br/>
per questo le giovinette ti amano.<br/> <sup id="toc_6">4</sup>Attirami dietro a te, corriamo!<br/>
M’introduca il re nelle sue stanze:<br/>
gioiremo e ci rallegreremo per te,<br/>
ricorderemo le tue tenerezze più del vino.<br/>
A ragione ti amano!</p>
  <p class="testo_rientrato"><sup id="toc_7">5</sup>Bruna sono ma bella,<br/>
o figlie di Gerusalemme,<br/>
come le tende di Kedar,<br/>
come i padiglioni di Salma.<br/> <sup id="toc_8">6</sup>Non state a guardare che sono bruna,<br/>
poiché mi ha abbronzato il sole.<br/>
I figli di mia madre si sono sdegnati con me:<br/>
mi hanno messo a guardia delle vigne;<br/>
la mia vigna, la mia, non l’ho custodita.<br/> <sup id="toc_9">7</sup>Dimmi, o amore dell’anima mia,<br/>
dove vai a pascolare il gregge,<br/>
dove lo fai riposare al meriggio,<br/>
perché io non sia come vagabonda<br/>
dietro i greggi dei tuoi compagni.</p>
  <p class="testo_rientrato"><sup id="toc_10">8</sup>Se non lo sai, o bellissima tra le donne,<br/>
segui le orme del gregge<br/>
e mena a pascolare le tue caprette<br/>
presso le dimore dei pastori.</p>
  <p class="testo_rientrato"><sup id="toc_11">9</sup>Alla cavalla del cocchio del faraone<br/>
io ti assomiglio, amica mia.<br/> <sup id="toc_12">10</sup>Belle sono le tue guance fra i pendenti,<br/>
il tuo collo fra i vezzi di perle.<br/> <sup id="toc_13">11</sup>Faremo per te pendenti d’oro,<br/>
con grani d’argento.</p>
  <p class="testo_rientrato"><sup id="toc_14">12</sup>Mentre il re è nel suo recinto,<br/>
il mio nardo spande il suo profumo.<br/> <sup id="toc_15">13</sup>Il mio diletto è per me un sacchetto di mirra,<br/>
riposa sul mio petto.<br/> <sup id="toc_16">14</sup>Il mio diletto è per me un grappolo di cipro<br/>
nelle vigne di Engàddi.<br/> <sup id="toc_17">15</sup>Come sei bella, amica mia, come sei bella!<br/>
I tuoi occhi sono colombe.<br/> <sup id="toc_18">16</sup>Come sei bello, mio diletto, quanto grazioso!<br/>
Anche il nostro letto è verdeggiante.<br/> <sup id="toc_19">17</sup>Le travi della nostra casa sono i cedri,<br/>
nostro soffitto sono i cipressi.</p>
<div class="div_img">
    <p class="testo_centrato"><img alt="Agape, Cantico dei Cantici 1,2" class="img" id="i_33" src="../Images/piro_cn3v12.jpg"/></p>
    <p class="testo_centrato testo_didascalia"><i>Agape  (Cantico dei Cantici 1,2)</i><br/><span class="testo_piccolo">Piro, Francesco: olio su tela, 3 settembre 2000</span></p>
</div>
  <h3 id="toc_20">2</h3>
  <p class="testo_rientrato"><sup id="toc_21">1</sup>Io sono un narciso di Saron,<br/>
un giglio delle valli.<br/> <sup id="toc_22">2</sup>Come un giglio fra i cardi,<br/>
così la mia amata tra le fanciulle.<br/> <sup id="toc_23">3</sup>Come un melo tra gli alberi del bosco,<br/>
il mio diletto fra i giovani.<br/>
Alla sua ombra, cui anelavo, mi siedo<br/>
e dolce è il suo frutto al mio palato.<br/> <sup id="toc_24">4</sup>Mi ha introdotto nella cella del vino<br/>
e il suo vessillo su di me è amore.<br/> <sup id="toc_25">5</sup>Sostenetemi con focacce d’uva passa,<br/>
rinfrancatemi con pomi,<br/>
perché io sono malata d’amore.<br/> <sup id="toc_26">6</sup>La sua sinistra è sotto il mio capo<br/>
e la sua destra mi abbraccia.<br/> <sup id="toc_27">7</sup>Io vi scongiuro, figlie di Gerusalemme,<br/>
per le gazzelle o per le cerve dei campi:<br/>
non destate, non scuotete dal sonno l’amata,<br/>
finché essa non lo voglia.</p>
  <p class="testo_rientrato"><sup id="toc_28">8</sup>Una voce! Il mio diletto!<br/>
Eccolo, viene<br/>
saltando per i monti,<br/>
balzando per le colline.<br/> <sup id="toc_29">9</sup>Somiglia il mio diletto a un capriolo<br/>
o ad un cerbiatto.<br/>
Eccolo, egli sta<br/>
dietro il nostro muro;<br/>
guarda dalla finestra,<br/>
spia attraverso le inferriate.<br/> <sup id="toc_30">10</sup>Ora parla il mio diletto e mi dice:<br/>
“Alzati, amica mia,<br/>
mia bella, e vieni!<br/> <sup id="toc_31">11</sup>Perché, ecco, l’inverno è passato,<br/>
è cessata la pioggia, se n’è andata;<br/> <sup id="toc_32">12</sup>i fiori sono apparsi nei campi,<br/>
il tempo del canto è tornato<br/>
e la voce della tortora ancora si fa sentire<br/>
nella nostra campagna.<br/> <sup id="toc_33">13</sup>Il fico ha messo fuori i primi frutti<br/>
e le viti fiorite spandono fragranza.<br/>
Alzati, amica mia,<br/>
mia bella, e vieni!<br/> <sup id="toc_34">14</sup>O mia colomba, che stai nelle fenditure della roccia,<br/>
nei nascondigli dei dirupi,<br/>
mostrami il tuo viso,<br/>
fammi sentire la tua voce,<br/>
perché la tua voce è soave,<br/>
il tuo viso è leggiadro”.<br/> <sup id="toc_35">15</sup>Prendeteci le volpi,<br/>
le volpi piccoline<br/>
che guastano le vigne,<br/>
perché le nostre vigne sono in fiore.<br/> <sup id="toc_36">16</sup>Il mio diletto è per me e io per lui.<br/>
Egli pascola il gregge fra i figli.<br/> <sup id="toc_37">17</sup>Prima che spiri la brezza del giorno<br/>
e si allunghino le ombre,<br/>
ritorna, o mio diletto,<br/>
somigliante alla gazzella<br/>
o al cerbiatto,<br/>
sopra i monti degli aromi.</p>
  <h3 id="toc_38">3</h3>
  <p class="testo_rientrato"><sup id="toc_39">1</sup>
Sul mio letto, lungo la notte, ho cercato<br/>
l’amato del mio cuore;<br/>
l’ho cercato, ma non l’ho trovato.<br/> <sup id="toc_40">2</sup>“Mi alzerò e farò il giro della città;<br/>
per le strade e per le piazze;<br/>
voglio cercare l’amato del mio cuore”.<br/>
L’ho cercato, ma non l’ho trovato.<br/> <sup id="toc_41">3</sup>Mi hanno incontrato le guardie che fanno la ronda:<br/>
“Avete visto l’amato del mio cuore?”.<br/> <sup id="toc_42">4</sup>Da poco le avevo oltrepassate,<br/>
quando trovai l’amato del mio cuore.<br/>
Lo strinsi fortemente e non lo lascerò<br/>
finché non l’abbia condotto in casa di mia madre,<br/>
nella stanza della mia genitrice.</p>
  <p class="testo_rientrato"><sup id="toc_43">5</sup>Io vi scongiuro, figlie di Gerusalemme,<br/>
per le gazzelle e per le cerve dei campi:<br/>
non destate, non scuotete dal sonno l’amata<br/>
finché essa non lo voglia.</p>
  <p class="testo_rientrato"><sup id="toc_44">6</sup>Che cos’è che sale dal deserto<br/>
come una colonna di fumo,<br/>
esalando profumo di mirra e d’incenso<br/>
e d’ogni polvere aromatica?<br/> <sup id="toc_45">7</sup>Ecco, la lettiga di Salomone:<br/>
sessanta prodi le stanno intorno,<br/>
tra i più valorosi d’Israele.<br/> <sup id="toc_46">8</sup>Tutti sanno maneggiare la spada,<br/>
sono esperti nella guerra;<br/>
ognuno porta la spada al fianco<br/>
contro i pericoli della notte.<br/> <sup id="toc_47">9</sup>Un baldacchino s’è fatto il re Salomone,<br/>
con legno del Libano.<br/> <sup id="toc_48">10</sup>Le sue colonne le ha fatte d’argento,<br/>
d’oro la sua spalliera;<br/>
il suo seggio di porpora,<br/>
il centro è un ricamo d’amore<br/>
delle fanciulle di Gerusalemme.<br/> <sup id="toc_49">11</sup>Uscite figlie di Sion,<br/>
guardate il re Salomone<br/>
con la corona che gli pose sua madre,<br/>
nel giorno delle sue nozze,<br/>
nel giorno della gioia del suo cuore.</p>
  <h3 id="toc_50">4</h3>
  <p class="testo_rientrato"><sup id="toc_51">1</sup>Come sei bella, amica mia, come sei bella!<br/>
Gli occhi tuoi sono colombe,<br/>
dietro il tuo velo.<br/>
Le tue chiome sono un gregge di capre,<br/>
che scendono dalle pendici del Gàlaad.<br/> <sup id="toc_52">2</sup>I tuoi denti come un gregge di pecore tosate,<br/>
che risalgono dal bagno;<br/>
tutte procedono appaiate,<br/>
e nessuna è senza compagna.<br/> <sup id="toc_53">3</sup>Come un nastro di porpora le tue labbra<br/>
e la tua bocca è soffusa di grazia;<br/>
come spicchio di melagrana la tua gota<br/>
attraverso il tuo velo.<br/> <sup id="toc_54">4</sup>Come la torre di Davide il tuo collo,<br/>
costruita a guisa di fortezza.<br/>
Mille scudi vi sono appesi,<br/>
tutte armature di prodi.<br/> <sup id="toc_55">5</sup>I tuoi seni sono come due cerbiatti,<br/>
gemelli di una gazzella,<br/>
che pascolano fra i gigli.<br/> <sup id="toc_56">6</sup>Prima che spiri la brezza del giorno<br/>
e si allunghino le ombre,<br/>
me ne andrò al monte della mirra<br/>
e alla collina dell’incenso.<br/> <sup id="toc_57">7</sup>Tutta bella tu sei, amica mia,<br/>
in te nessuna macchia.<br/> <sup id="toc_58">8</sup>Vieni con me dal Libano, o sposa,<br/>
con me dal Libano, vieni!<br/>
Osserva dalla cima dell’Amana,<br/>
dalla cima del Senìr e dell’Èrmon,<br/>
dalle tane dei leoni,<br/>
dai monti dei leopardi.<br/> <sup id="toc_59">9</sup>Tu mi hai rapito il cuore,<br/>
sorella mia, sposa,<br/>
tu mi hai rapito il cuore<br/>
con un solo tuo sguardo,<br/>
con una perla sola della tua collana!<br/> <sup id="toc_60">10</sup>Quanto sono soavi le tue carezze,<br/>
sorella mia, sposa,<br/>
quanto più deliziose del vino le tue carezze.<br/>
L’odore dei tuoi profumi sorpassa tutti gli aromi.<br/> <sup id="toc_61">11</sup>Le tue labbra stillano miele vergine, o sposa,<br/>
c’è miele e latte sotto la tua lingua<br/>
e il profumo delle tue vesti è come il profumo del Libano.<br/> <sup id="toc_62">12</sup>Giardino chiuso tu sei,<br/>
sorella mia, sposa,<br/>
giardino chiuso, fontana sigillata.<br/> <sup id="toc_63">13</sup>I tuoi germogli sono un giardino di melagrane,<br/>
con i frutti più squisiti,<br/>
alberi di cipro con nardo,<br/> <sup id="toc_64">14</sup>nardo e zafferano, cannella e cinnamòmo<br/>
con ogni specie d’alberi da incenso;<br/>
mirra e aloe<br/>
con tutti i migliori aromi.<br/> <sup id="toc_65">15</sup>Fontana che irrora i giardini,<br/>
pozzo d’acque vive<br/>
e ruscelli sgorganti dal Libano.</p>
  <p class="testo_rientrato"><sup id="toc_66">16</sup>Lèvati, aquilone, e tu, austro, vieni,<br/>
soffia nel mio giardino<br/>
si effondano i suoi aromi.<br/>
Venga il mio diletto nel suo giardino<br/>
e ne mangi i frutti squisiti.</p>
  <h3 id="toc_67">5</h3>
  <p class="testo_rientrato"><sup id="toc_68">1</sup>Son venuto nel mio giardino, sorella mia, sposa,<br/>
e raccolgo la mia mirra e il mio balsamo;<br/>
mangio il mio favo e il mio miele,<br/>
bevo il mio vino e il mio latte.<br/>
Mangiate, amici, bevete;<br/>
inebriatevi, o cari.</p>
  <p class="testo_rientrato"><sup id="toc_69">2</sup>Io dormo, ma il mio cuore veglia.<br/>
Un rumore! È il mio diletto che bussa:<br/>
“Aprimi, sorella mia,<br/>
mia amica, mia colomba, perfetta mia;<br/>
perché il mio capo è bagnato di rugiada,<br/>
i miei riccioli di gocce notturne”.<br/> <sup id="toc_70">3</sup>“Mi sono tolta la veste;<br/>
come indossarla ancora?<br/>
Mi sono lavata i piedi;<br/>
come ancora sporcarli?”.<br/> <sup id="toc_71">4</sup>Il mio diletto ha messo la mano nello spiraglio<br/>
e un fremito mi ha sconvolta.<br/> <sup id="toc_72">5</sup>Mi sono alzata per aprire al mio diletto<br/>
e le mie mani stillavano mirra,<br/>
fluiva mirra dalle mie dita<br/>
sulla maniglia del chiavistello.<br/> <sup id="toc_73">6</sup>Ho aperto allora al mio diletto,<br/>
ma il mio diletto già se n’era andato, era scomparso.<br/>
Io venni meno, per la sua scomparsa.<br/>
L’ho cercato, ma non l’ho trovato,<br/>
l’ho chiamato, ma non m’ha risposto.<br/> <sup id="toc_74">7</sup>Mi han trovato le guardie che perlustrano la città;<br/>
mi han percosso, mi hanno ferito,<br/>
mi han tolto il mantello<br/>
le guardie delle mura.<br/> <sup id="toc_75">8</sup>Io vi scongiuro, figlie di Gerusalemme,<br/>
se trovate il mio diletto,<br/>
che cosa gli racconterete?<br/>
Che sono malata d’amore!</p>
  <p class="testo_rientrato"><sup id="toc_76">9</sup>Che ha il tuo diletto di diverso da un altro,<br/>
o tu, la più bella fra le donne?<br/>
Che ha il tuo diletto di diverso da un altro,<br/>
perché così ci scongiuri?</p>
  <p class="testo_rientrato"><sup id="toc_77">10</sup>Il mio diletto è bianco e vermiglio,<br/>
riconoscibile fra mille e mille.<br/> <sup id="toc_78">11</sup>Il suo capo è oro, oro puro,<br/>
i suoi riccioli grappoli di palma,<br/>
neri come il corvo.<br/> <sup id="toc_79">12</sup>I suoi occhi, come colombe<br/>
su ruscelli di acqua;<br/>
i suoi denti bagnati nel latte,<br/>
posti in un castone.<br/> <sup id="toc_80">13</sup>Le sue guance, come aiuole di balsamo,<br/>
aiuole di erbe profumate;<br/>
le sue labbra sono gigli,<br/>
che stillano fluida mirra.<br/> <sup id="toc_81">14</sup>Le sue mani sono anelli d’oro,<br/>
incastonati di gemme di Tarsis.<br/>
Il suo petto è tutto d’avorio,<br/>
tempestato di zaffiri.<br/> <sup id="toc_82">15</sup>Le sue gambe, colonne di alabastro,<br/>
posate su basi d’oro puro.<br/>
Il suo aspetto è quello del Libano,<br/>
magnifico come i cedri.<br/> <sup id="toc_83">16</sup>Dolcezza è il suo palato;<br/>
egli è tutto delizie!<br/>
Questo è il mio diletto, questo è il mio amico,<br/>
o figlie di Gerusalemme.</p>
  <h3 id="toc_84">6</h3>
  <p class="testo_rientrato"><sup id="toc_85">1</sup>Dov’è andato il tuo diletto,<br/>
o bella fra le donne?<br/>
Dove si è recato il tuo diletto,<br/>
perché noi lo possiamo cercare con te?</p>
  <p class="testo_rientrato"><sup id="toc_86">2</sup>Il mio diletto era sceso nel suo giardino<br/>
fra le aiuole del balsamo<br/>
a pascolare il gregge nei giardini<br/>
e a cogliere gigli.<br/> <sup id="toc_87">3</sup>Io sono per il mio diletto e il mio diletto è per me;<br/>
egli pascola il gregge tra i gigli.</p>
  <p class="testo_rientrato"><sup id="toc_88">4</sup>Tu sei bella, amica mia, come Tirza,<br/>
leggiadra come Gerusalemme,<br/>
terribile come schiere a vessilli spiegati.<br/> <sup id="toc_89">5</sup>Distogli da me i tuoi occhi:<br/>
il loro sguardo mi turba.<br/>
Le tue chiome sono come un gregge di capre<br/>
che scendono dal Gàlaad.<br/> <sup id="toc_90">6</sup>I tuoi denti come un gregge di pecore<br/>
che risalgono dal bagno.<br/>
Tutte procedono appaiate<br/>
e nessuna è senza compagna.<br/> <sup id="toc_91">7</sup>Come spicchio di melagrana la tua gota,<br/>
attraverso il tuo velo.<br/> <sup id="toc_92">8</sup>Sessanta sono le regine,<br/>
ottanta le altre spose,<br/>
le fanciulle senza numero.<br/> <sup id="toc_93">9</sup>Ma unica è la mia colomba la mia perfetta,<br/>
ella è l’unica di sua madre,<br/>
la preferita della sua genitrice.<br/>
L’hanno vista le giovani e l’hanno detta beata,<br/>
le regine e le altre spose ne hanno intessuto le lodi.<br/> <sup id="toc_94">10</sup>“Chi è costei che sorge come l’aurora,<br/>
bella come la luna, fulgida come il sole,<br/>
terribile come schiere a vessilli spiegati?”.<br/> <sup id="toc_95">11</sup>Nel giardino dei noci io sono sceso,<br/>
per vedere il verdeggiare della valle,<br/>
per vedere se la vite metteva germogli,<br/>
se fiorivano i melograni.<br/> <sup id="toc_96">12</sup>Non lo so, ma il mio desiderio mi ha posto<br/>
sui carri di Ammi-nadìb.</p>
  <h3 id="toc_97">7</h3>
  <p class="testo_rientrato"><sup id="toc_98">1</sup>“Volgiti, volgiti, Sulammita,<br/>
volgiti, volgiti: vogliamo ammirarti”.<br/>
“Che ammirate nella Sulammita<br/>
durante la danza a due schiere?”.</p>
  <p class="testo_rientrato"><sup id="toc_99">2</sup>“Come son belli i tuoi piedi<br/>
nei sandali, figlia di principe!<br/>
Le curve dei tuoi fianchi sono come monili,<br/>
opera di mani d’artista.<br/> <sup id="toc_100">3</sup>Il tuo ombelico è una coppa rotonda<br/>
che non manca mai di vino drogato.<br/>
Il tuo ventre è un mucchio di grano,<br/>
circondato da gigli.<br/> <sup id="toc_101">4</sup>I tuoi seni come due cerbiatti,<br/>
gemelli di gazzella.<br/> <sup id="toc_102">5</sup>Il tuo collo come una torre d’avorio;<br/>
i tuoi occhi sono come i laghetti di Chesbòn,<br/>
presso la porta di Bat-Rabbìm;<br/>
il tuo naso come la torre del Libano<br/>
che fa la guardia verso Damasco.<br/> <sup id="toc_103">6</sup>Il tuo capo si erge su di te come il Carmelo<br/>
e la chioma del tuo capo è come la porpora;<br/>
un re è stato preso dalle tue trecce”.<br/> <sup id="toc_104">7</sup>Quanto sei bella e quanto sei graziosa,<br/>
o amore, figlia di delizie!<br/> <sup id="toc_105">8</sup>La tua statura rassomiglia a una palma<br/>
e i tuoi seni ai grappoli.<br/> <sup id="toc_106">9</sup>Ho detto: “Salirò sulla palma,<br/>
coglierò i grappoli di datteri;<br/>
mi siano i tuoi seni come grappoli d’uva<br/>
e il profumo del tuo respiro come di pomi”.</p>
  <p class="testo_rientrato"><sup id="toc_107">10</sup>“Il tuo palato è come vino squisito,<br/>
che scorre dritto verso il mio diletto<br/>
e fluisce sulle labbra e sui denti!<br/> <sup id="toc_108">11</sup>Io sono per il mio diletto<br/>
e la sua brama è verso di me.<br/> <sup id="toc_109">12</sup>Vieni, mio diletto, andiamo nei campi,<br/>
passiamo la notte nei villaggi.<br/> <sup id="toc_110">13</sup>Di buon mattino andremo alle vigne;<br/>
vedremo se mette gemme la vite,<br/>
se sbocciano i fiori,<br/>
se fioriscono i melograni:<br/>
là ti darò le mie carezze!<br/> <sup id="toc_111">14</sup>Le mandragore mandano profumo;<br/>
alle nostre porte c’è ogni specie di frutti squisiti,<br/>
freschi e secchi;<br/>
mio diletto, li ho serbati per te”.</p>
  <h3 id="toc_112">8</h3>
  <p class="testo_rientrato"><sup id="toc_113">1</sup>Oh se tu fossi un mio fratello,<br/>
allattato al seno di mia madre!<br/>
Trovandoti fuori ti potrei baciare<br/>
e nessuno potrebbe disprezzarmi.<br/> <sup id="toc_114">2</sup>Ti condurrei, ti introdurrei nella casa di mia madre;<br/>
m’insegneresti l’arte dell’amore.<br/>
Ti farei bere vino aromatico,<br/>
del succo del mio melograno.<br/> <sup id="toc_115">3</sup>La sua sinistra è sotto il mio capo<br/>
e la sua destra mi abbraccia.</p>
  <p class="testo_rientrato"><sup id="toc_116">4</sup>Io vi scongiuro, figlie di Gerusalemme,<br/>
non destate, non scuotete dal sonno l’amata,<br/>
finché non lo voglia.</p>
  <p class="testo_rientrato"><sup id="toc_117">5</sup>Chi è colei che sale dal deserto,<br/>
appoggiata al suo diletto?<br/>
Sotto il melo ti ho svegliata;<br/>
là, dove ti concepì tua madre,<br/>
là, dove la tua genitrice ti partorì.</p>
  <p class="testo_rientrato"><sup id="toc_118">6</sup>Mettimi come sigillo sul tuo cuore,<br/>
come sigillo sul tuo braccio;<br/>
perché forte come la morte è l’amore,<br/>
tenace come gli inferi è la passione:<br/>
le sue vampe son vampe di fuoco,<br/>
una fiamma del Signore!<br/> <sup id="toc_119">7</sup>Le grandi acque non possono spegnere l’amore<br/>
né i fiumi travolgerlo.<br/>
Se uno desse tutte le ricchezze della sua casa<br/>
in cambio dell’amore, non ne avrebbe che dispregio.</p>
  <p class="testo_rientrato"><sup id="toc_120">8</sup>Una sorella piccola abbiamo,<br/>
e ancora non ha seni.<br/>
Che faremo per la nostra sorella,<br/>
nel giorno in cui se ne parlerà?<br/> <sup id="toc_121">9</sup>Se fosse un muro,<br/>
le costruiremmo sopra un recinto d’argento;<br/>
se fosse una porta,<br/>
la rafforzeremmo con tavole di cedro.<br/> <sup id="toc_122">10</sup>Io sono un muro<br/>
e i miei seni sono come torri!<br/>
Così sono ai suoi occhi<br/>
come colei che ha trovato pace!<br/> <sup id="toc_123">11</sup>Una vigna aveva Salomone in Baal-Hamòn;<br/>
egli affidò la vigna ai custodi;<br/>
ciascuno gli doveva portare come suo frutto<br/>
mille sicli d’argento.<br/> <sup id="toc_124">12</sup>La vigna mia, proprio mia, mi sta davanti:<br/>
a te, Salomone, i mille sicli<br/>
e duecento per i custodi del suo frutto!</p>
  <p class="testo_rientrato"><sup id="toc_125">13</sup>Tu che abiti nei giardini<br/>
– i compagni stanno in ascolto –<br/>
fammi sentire la tua voce.<br/> <sup id="toc_126">14</sup>“Fuggi, mio diletto,<br/>
simile a gazzella<br/>
o ad un cerbiatto,<br/>
sopra i monti degli aromi!”.</p>
</body>
</html>