<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere cattoliche</h1>
  <h2 id="toc_1">Seconda lettera di Giovanni</h2>
  <p><sup id="toc_2">1</sup>Io, il presbitero, alla Signora eletta e ai suoi figli che amo nella verità, e non io soltanto, ma tutti quelli che hanno conosciuto la verità, <sup id="toc_3">2</sup>a causa della verità che dimora in noi e dimorerà con noi in eterno: <sup id="toc_4">3</sup>grazia, misericordia e pace siano con noi da parte di Dio Padre e da parte di Gesù Cristo, Figlio del Padre, nella verità e nell’amore.</p>
  <p><sup id="toc_5">4</sup>Mi sono molto rallegrato di aver trovato alcuni tuoi figli che camminano nella verità, secondo il comandamento che abbiamo ricevuto dal Padre. <sup id="toc_6">5</sup>E ora prego te, Signora, non per darti un comandamento nuovo, ma quello che abbiamo avuto fin dal principio, che ci amiamo gli uni gli altri. <sup id="toc_7">6</sup>E in questo sta l’amore: nel camminare secondo i suoi comandamenti. Questo è il comandamento che avete appreso fin dal principio; camminate in esso.</p>
  <p><sup id="toc_8">7</sup>Poiché molti sono i seduttori che sono apparsi nel mondo, i quali non riconoscono Gesù venuto nella carne. Ecco il seduttore e l’anticristo! <sup id="toc_9">8</sup>Fate attenzione a voi stessi, perché non abbiate a perdere quello che avete conseguito, ma possiate ricevere una ricompensa piena. <sup id="toc_10">9</sup>Chi va oltre e non si attiene alla dottrina del Cristo, non possiede Dio. Chi si attiene alla dottrina, possiede il Padre e il Figlio. <sup id="toc_11">10</sup>Se qualcuno viene a voi e non porta questo insegnamento, non ricevetelo in casa e non salutatelo; <sup id="toc_12">11</sup>poiché chi lo saluta partecipa alle sue opere perverse.</p>
  <p><sup id="toc_13">12</sup>Molte cose avrei da scrivervi, ma non ho voluto farlo per mezzo di carta e di inchiostro; ho speranza di venire da voi e di poter parlare a viva voce, perché la nostra gioia sia piena.</p>
  <p><sup id="toc_14">13</sup>Ti salutano i figli della eletta tua sorella.</p>
</body>
</html>