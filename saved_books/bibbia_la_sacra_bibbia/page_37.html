<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri profetici</h1>
  <h2 id="toc_1">Lamentazioni</h2>
  <h3 id="toc_2">1</h3>
  <p class="testo_rientrato"><sup id="toc_3">1</sup>Ah! come sta solitaria<br/>
la città un tempo ricca di popolo!<br/>
È divenuta come una vedova,<br/>
la grande fra le nazioni;<br/>
un tempo signora tra le province<br/>
è sottoposta a tributo.<br/> <sup id="toc_4">2</sup>Essa piange amaramente nella notte,<br/>
le sue lacrime scendono sulle guance;<br/>
nessuno le reca conforto,<br/>
fra tutti i suoi amanti;<br/>
tutti i suoi amici l’hanno tradita,<br/>
le sono divenuti nemici.<br/> <sup id="toc_5">3</sup>Giuda è emigrato<br/>
per la miseria e la dura schiavitù.<br/>
Egli abita in mezzo alle nazioni,<br/>
senza trovare riposo;<br/>
tutti i suoi persecutori l’hanno raggiunto<br/>
fra le angosce.<br/> <sup id="toc_6">4</sup>Le strade di Sion sono in lutto,<br/>
nessuno si reca più alle sue feste;<br/>
tutte le sue porte sono deserte,<br/>
i suoi sacerdoti sospirano,<br/>
le sue vergini sono afflitte<br/>
ed essa è nell’amarezza.<br/> <sup id="toc_7">5</sup>I suoi avversari sono i suoi padroni,<br/>
i suoi nemici sono felici,<br/>
perché il Signore l’ha afflitta<br/>
per i suoi misfatti senza numero;<br/>
i suoi bambini sono stati condotti in schiavitù,<br/>
sospinti dal nemico.<br/> <sup id="toc_8">6</sup>Dalla figlia di Sion<br/>
è scomparso ogni splendore;<br/>
i suoi capi sono diventati come cervi<br/>
che non trovano pascolo;<br/>
camminano senza forze<br/>
davanti agli inseguitori.<br/> <sup id="toc_9">7</sup>Gerusalemme ricorda<br/>
i giorni della sua miseria e del suo vagare,<br/>
tutti i suoi beni preziosi dal tempo antico;<br/>
ricorda quando il suo popolo cadeva<br/>
per mano del nemico<br/>
e nessuno le porgeva aiuto.<br/>
I suoi nemici la guardavano<br/>
e ridevano della sua rovina.<br/> <sup id="toc_10">8</sup>Gerusalemme ha peccato gravemente,<br/>
per questo è divenuta un panno immondo;<br/>
quanti la onoravano la disprezzano,<br/>
perché hanno visto la sua nudità;<br/>
anch’essa sospira<br/>
e si volge indietro.<br/> <sup id="toc_11">9</sup>La sua sozzura è nei lembi della sua veste,<br/>
non pensava alla sua fine;<br/>
essa è caduta in modo sorprendente<br/>
e ora nessuno la consola.<br/>
“Guarda, Signore, la mia miseria,<br/>
perché il nemico ne trionfa”.<br/> <sup id="toc_12">10</sup>L’avversario ha steso la mano<br/>
su tutte le sue cose più preziose;<br/>
essa infatti ha visto i pagani<br/>
penetrare nel suo santuario,<br/>
coloro ai quali avevi proibito<br/>
di entrare nella tua assemblea.<br/> <sup id="toc_13">11</sup>Tutto il suo popolo sospira in cerca di pane;<br/>
danno gli oggetti più preziosi in cambio di cibo,<br/>
per sostenersi in vita.<br/>
“Osserva, Signore, e considera<br/>
come sono disprezzata!<br/> <sup id="toc_14">12</sup>Voi tutti che passate per la via,<br/>
considerate e osservate<br/>
se c’è un dolore simile al mio dolore,<br/>
al dolore che ora mi tormenta,<br/>
e con cui il Signore mi ha punito<br/>
nel giorno della sua ira ardente.<br/> <sup id="toc_15">13</sup>Dall’alto egli ha scagliato un fuoco<br/>
e nelle mie ossa lo ha fatto penetrare;<br/>
ha teso una rete ai miei piedi,<br/>
mi ha fatto cadere all’indietro;<br/>
mi ha reso desolata,<br/>
affranta da languore per sempre.<br/> <sup id="toc_16">14</sup>S’è aggravato il giogo delle mie colpe,<br/>
nella sua mano esse sono annodate;<br/>
il loro giogo è sul mio collo<br/>
ed ha fiaccato la mia forza;<br/>
il Signore mi ha messo nelle loro mani,<br/>
non posso rialzarmi.<br/> <sup id="toc_17">15</sup>Ha ripudiato tutti i miei prodi<br/>
il Signore in mezzo a me.<br/>
Egli ha chiamato a raccolta contro di me<br/>
per fiaccare i miei giovani;<br/>
il Signore ha pigiato come uva nel tino<br/>
la vergine figlia di Giuda.<br/> <sup id="toc_18">16</sup>Per tali cose io piango,<br/>
dal mio occhio scorrono lacrime,<br/>
perché lontano da me è chi consola,<br/>
chi potrebbe ridarmi la vita;<br/>
i miei figli sono desolati,<br/>
perché il nemico ha prevalso”.<br/> <sup id="toc_19">17</sup>Sion protende le mani,<br/>
nessuno la consola.<br/>
Il Signore ha inviato contro Giacobbe<br/>
i suoi nemici da tutte le parti.<br/>
Gerusalemme è divenuta<br/>
come panno immondo in mezzo a loro.<br/> <sup id="toc_20">18</sup>“Giusto è il Signore,<br/>
poiché mi sono ribellata alla sua parola.<br/>
Ascoltate, vi prego, popoli tutti,<br/>
e osservate il mio dolore!<br/>
Le mie vergini e i miei giovani<br/>
sono andati in schiavitù.<br/> <sup id="toc_21">19</sup>Ho chiamato i miei amanti,<br/>
ma essi mi hanno tradita;<br/>
i miei sacerdoti e i miei anziani<br/>
nella città sono spirati<br/>
mentre cercavano cibo<br/>
per sostenersi in vita.<br/> <sup id="toc_22">20</sup>Guarda, Signore, quanto sono in angoscia;<br/>
le mie viscere si agitano,<br/>
il mio cuore è sconvolto dentro di me,<br/>
poiché sono stata veramente ribelle.<br/>
Di fuori la spada mi priva dei figli,<br/>
dentro c’è la morte.<br/> <sup id="toc_23">21</sup>Senti come sospiro,<br/>
nessuno mi consola.<br/>
Tutti i miei nemici han saputo della mia sventura,<br/>
ne hanno gioito, perché tu hai fatto ciò.<br/>
Manda il giorno che hai decretato<br/>
ed essi siano simili a me!<br/> <sup id="toc_24">22</sup>Ti sia presente tutta la loro malvagità<br/>
e trattali duramente come hai trattato me,<br/>
a causa di tutte le mie prevaricazioni.<br/>
Molti sono infatti i miei sospiri<br/>
e il mio cuore si consuma”.</p>
  <h3 id="toc_25">2</h3>
  <p class="testo_rientrato"><sup id="toc_26">1</sup>Come il Signore ha oscurato nella sua ira<br/>
la figlia di Sion!<br/>
Egli ha scagliato dal cielo in terra<br/>
la gloria di Israele.<br/>
Non si è ricordato dello sgabello dei suoi piedi<br/>
nel giorno del suo furore.<br/> <sup id="toc_27">2</sup>Il Signore ha distrutto senza pietà<br/>
tutte le dimore di Giacobbe;<br/>
ha abbattuto con ira<br/>
le fortezze della figlia di Giuda;<br/>
ha prostrato a terra, ha profanato<br/>
il suo regno e i suoi capi.<br/> <sup id="toc_28">3</sup>Con ira ardente egli ha infranto<br/>
tutta la potenza di Israele.<br/>
Ha tratto indietro la destra davanti al nemico;<br/>
ha acceso Giacobbe come una fiamma di fuoco,<br/>
che divora tutto all’intorno.<br/> <sup id="toc_29">4</sup>Ha teso il suo arco come un nemico,<br/>
ha tenuto ferma la destra come un avversario,<br/>
ha ucciso quanto è delizia dell’occhio.<br/>
Sulla tenda della figlia di Sion<br/>
ha rovesciato la sua ira come fuoco.<br/> <sup id="toc_30">5</sup>Il Signore è divenuto come un nemico,<br/>
ha distrutto Israele;<br/>
ha distrutto tutti i suoi palazzi,<br/>
ha abbattuto le sue fortezze,<br/>
ha moltiplicato alla figlia di Giuda<br/>
lamento e cordoglio.<br/> <sup id="toc_31">6</sup>Ha devastato come un giardino la sua dimora,<br/>
ha demolito il luogo della riunione.<br/>
Il Signore ha fatto dimenticare in Sion<br/>
la festa e il sabato<br/>
e ha rigettato nel furore della sua ira<br/>
re e sacerdoti.<br/> <sup id="toc_32">7</sup>Il Signore ha abbandonato il suo altare,<br/>
ha rigettato il suo santuario;<br/>
ha consegnato in balìa del nemico<br/>
le mura delle sue fortezze.<br/>
Essi alzarono grida nel tempio del Signore<br/>
quasi fosse un giorno di festa.<br/> <sup id="toc_33">8</sup>Il Signore ha deciso di demolire<br/>
le mura della figlia di Sion;<br/>
egli ha steso la corda per le misure,<br/>
non ritrarrà la mano dalla distruzione;<br/>
ha reso desolati bastione e baluardo;<br/>
ambedue sono in rovina.<br/> <sup id="toc_34">9</sup>Sono affondate nella terra le sue porte;<br/>
egli ne ha rovinato e spezzato le sbarre;<br/>
il suo re e i suoi capi sono tra le genti;<br/>
non c’è più legge<br/>
e neppure i suoi profeti han ricevuto<br/>
visioni dal Signore.<br/> <sup id="toc_35">10</sup>Siedono a terra in silenzio<br/>
gli anziani della figlia di Sion,<br/>
han cosparso di cenere il capo,<br/>
si sono cinti di sacco;<br/>
curvano a terra il capo<br/>
le vergini di Gerusalemme.<br/> <sup id="toc_36">11</sup>Si son consunti per le lacrime i miei occhi,<br/>
le mie viscere sono sconvolte;<br/>
si riversa per terra la mia bile<br/>
per la rovina della figlia del mio popolo;<br/>
mentre vien meno il bambino e il lattante<br/>
nelle piazze della città.<br/> <sup id="toc_37">12</sup>Alle loro madri dicevano:<br/>
“Dov’è il grano e il vino?”.<br/>
Intanto venivan meno come feriti<br/>
nelle piazze della città;<br/>
esalavano il loro respiro<br/>
in grembo alle loro madri.<br/> <sup id="toc_38">13</sup>Con che cosa ti metterò a confronto?<br/>
A che cosa ti paragonerò, figlia di Gerusalemme?<br/>
Che cosa eguaglierò a te per consolarti,<br/>
vergine figlia di Sion?<br/>
Poiché è grande come il mare la tua rovina;<br/>
chi potrà guarirti?<br/> <sup id="toc_39">14</sup>I tuoi profeti hanno avuto per te visioni<br/>
di cose vane e insulse,<br/>
non hanno svelato le tue iniquità<br/>
per cambiare la tua sorte;<br/>
ma ti han vaticinato lusinghe,<br/>
vanità e illusioni.<br/> <sup id="toc_40">15</sup>Contro di te battono le mani<br/>
quanti passano per la via;<br/>
fischiano, scrollano il capo<br/>
sulla figlia di Gerusalemme:<br/>
“È questa la città che dicevano bellezza perfetta,<br/>
gioia di tutta la terra?”.<br/> <sup id="toc_41">16</sup>Spalancano contro di te la bocca<br/>
tutti i tuoi nemici,<br/>
fischiano e digrignano i denti,<br/>
dicono: “L’abbiamo divorata!<br/>
Questo è il giorno che aspettavamo,<br/>
siamo arrivati a vederlo”.<br/> <sup id="toc_42">17</sup>Il Signore ha compiuto quanto aveva decretato,<br/>
ha adempiuto la sua parola<br/>
decretata dai giorni antichi,<br/>
ha distrutto senza pietà,<br/>
ha dato modo al nemico di gioire di te,<br/>
ha esaltato la potenza dei tuoi avversari.<br/> <sup id="toc_43">18</sup>Grida dal tuo cuore al Signore,<br/>
vergine figlia di Sion;<br/>
fa’ scorrere come torrente le tue lacrime,<br/>
giorno e notte!<br/>
Non darti pace,<br/>
non abbia tregua la pupilla del tuo occhio.<br/> <sup id="toc_44">19</sup>Alzati, grida nella notte<br/>
quando cominciano i turni di sentinella;<br/>
effondi come acqua il tuo cuore, davanti al Signore;<br/>
alza verso di lui le mani<br/>
per la vita dei tuoi bambini,<br/>
che muoiono di fame all’angolo di ogni strada.<br/> <sup id="toc_45">20</sup>“Guarda, Signore, e considera;<br/>
chi mai hai trattato così?<br/>
Le donne divorano i loro piccoli,<br/>
i bimbi che si portano in braccio!<br/>
Sono trucidati nel santuario del Signore<br/>
sacerdoti e profeti!<br/> <sup id="toc_46">21</sup>Giacciono a terra per le strade ragazzi e vecchi;<br/>
le mie vergini e i miei giovani<br/>
sono caduti di spada;<br/>
hai ucciso nel giorno della tua ira,<br/>
hai trucidato senza pietà.<br/> <sup id="toc_47">22</sup>Come ad un giorno di festa hai convocato<br/>
i miei terrori dall’intorno.<br/>
Nel giorno dell’ira del Signore<br/>
non vi fu né superstite né fuggiasco.<br/>
Quelli che io avevo portati in braccio e allevati<br/>
li ha sterminati il mio nemico”.</p>
  <h3 id="toc_48">3</h3>
  <p class="testo_rientrato"><sup id="toc_49">1</sup>Io sono l’uomo che ha provato la miseria<br/>
sotto la sferza della sua ira.<br/> <sup id="toc_50">2</sup>Egli mi ha guidato, mi ha fatto camminare<br/>
nelle tenebre e non nella luce.<br/> <sup id="toc_51">3</sup>Solo contro di me egli ha volto e rivolto<br/>
la sua mano tutto il giorno.<br/> <sup id="toc_52">4</sup>Egli ha consumato la mia carne e la mia pelle,<br/>
ha rotto le mie ossa.<br/> <sup id="toc_53">5</sup>Ha costruito sopra di me, mi ha circondato<br/>
di veleno e di affanno.<br/> <sup id="toc_54">6</sup>Mi ha fatto abitare in luoghi tenebrosi<br/>
come i morti da lungo tempo.<br/> <sup id="toc_55">7</sup>Mi ha costruito un muro tutt’intorno,<br/>
perché non potessi più uscire;<br/>
ha reso pesanti le mie catene.<br/> <sup id="toc_56">8</sup>Anche se grido e invoco aiuto,<br/>
egli soffoca la mia preghiera.<br/> <sup id="toc_57">9</sup>Ha sbarrato le mie vie con blocchi di pietra,<br/>
ha ostruito i miei sentieri.<br/> <sup id="toc_58">10</sup>Egli era per me un orso in agguato,<br/>
un leone in luoghi nascosti.<br/> <sup id="toc_59">11</sup>Seminando di spine la mia via, mi ha lacerato,<br/>
mi ha reso desolato.<br/> <sup id="toc_60">12</sup>Ha teso l’arco, mi ha posto<br/>
come bersaglio alle sue saette.<br/> <sup id="toc_61">13</sup>Ha conficcato nei miei fianchi<br/>
le frecce della sua faretra.<br/> <sup id="toc_62">14</sup>Son diventato lo scherno di tutti i popoli,<br/>
la loro canzone d’ogni giorno.<br/> <sup id="toc_63">15</sup>Mi ha saziato con erbe amare,<br/>
mi ha dissetato con assenzio.<br/> <sup id="toc_64">16</sup>Mi ha spezzato con la sabbia i denti,<br/>
mi ha steso nella polvere.<br/> <sup id="toc_65">17</sup>Son rimasto lontano dalla pace,<br/>
ho dimenticato il benessere.<br/> <sup id="toc_66">18</sup>E dico: “È sparita la mia gloria,<br/>
la speranza che mi veniva dal Signore”.<br/> <sup id="toc_67">19</sup>Il ricordo della mia miseria e del mio vagare<br/>
è come assenzio e veleno.<br/> <sup id="toc_68">20</sup>Ben se ne ricorda e si accascia<br/>
dentro di me la mia anima.<br/> <sup id="toc_69">21</sup>Questo intendo richiamare alla mia mente,<br/>
e per questo voglio riprendere speranza.<br/> <sup id="toc_70">22</sup>Le misericordie del Signore non sono finite,<br/>
non è esaurita la sua compassione;<br/> <sup id="toc_71">23</sup>esse son rinnovate ogni mattina,<br/>
grande è la sua fedeltà.<br/> <sup id="toc_72">24</sup>“Mia parte è il Signore – io esclamo –<br/>
per questo in lui voglio sperare”.<br/> <sup id="toc_73">25</sup>Buono è il Signore con chi spera in lui,<br/>
con l’anima che lo cerca.<br/> <sup id="toc_74">26</sup>È bene aspettare in silenzio<br/>
la salvezza del Signore.<br/> <sup id="toc_75">27</sup>È bene per l’uomo portare<br/>
il giogo fin dalla giovinezza.<br/> <sup id="toc_76">28</sup>Sieda costui solitario e resti in silenzio,<br/>
poiché egli glielo ha imposto;<br/> <sup id="toc_77">29</sup>cacci nella polvere la bocca,<br/>
forse c’è ancora speranza;<br/> <sup id="toc_78">30</sup>porga a chi lo percuote la sua guancia,<br/>
si sazi di umiliazioni.<br/> <sup id="toc_79">31</sup>Poiché il Signore non rigetta mai…<br/> <sup id="toc_80">32</sup>Ma, se affligge, avrà anche pietà<br/>
secondo la sua grande misericordia.<br/> <sup id="toc_81">33</sup>Poiché contro il suo desiderio egli umilia<br/>
e affligge i figli dell’uomo.<br/> <sup id="toc_82">34</sup>Quando schiacciano sotto i loro piedi<br/>
tutti i prigionieri del paese,<br/> <sup id="toc_83">35</sup>quando falsano i diritti di un uomo<br/>
in presenza dell’Altissimo,<br/> <sup id="toc_84">36</sup>quando fan torto a un altro in una causa,<br/>
forse non vede il Signore tutto ciò?<br/> <sup id="toc_85">37</sup>Chi mai ha parlato e la sua parola si è avverata,<br/>
senza che il Signore lo avesse comandato?<br/> <sup id="toc_86">38</sup>Dalla bocca dell’Altissimo non procedono forse<br/>
le sventure e il bene?<br/> <sup id="toc_87">39</sup>Perché si rammarica un essere vivente,<br/>
un uomo, per i castighi dei suoi peccati?<br/> <sup id="toc_88">40</sup>“Esaminiamo la nostra condotta e scrutiamola,<br/>
ritorniamo al Signore.<br/> <sup id="toc_89">41</sup>Innalziamo i nostri cuori al di sopra delle mani,<br/>
verso Dio nei cieli.<br/> <sup id="toc_90">42</sup>Abbiamo peccato e siamo stati ribelli;<br/>
tu non ci hai perdonato.<br/> <sup id="toc_91">43</sup>Ti sei avvolto nell’ira e ci hai perseguitati,<br/>
hai ucciso senza pietà.<br/> <sup id="toc_92">44</sup>Ti sei avvolto in una nube,<br/>
così che la supplica non giungesse fino a te.<br/> <sup id="toc_93">45</sup>Ci hai ridotti a spazzatura e rifiuto<br/>
in mezzo ai popoli.<br/> <sup id="toc_94">46</sup>Han spalancato la bocca contro di noi<br/>
tutti i nostri nemici.<br/> <sup id="toc_95">47</sup>Terrore e trabocchetto sono la nostra sorte,<br/>
desolazione e rovina”.<br/> <sup id="toc_96">48</sup>Rivoli di lacrime scorrono dai miei occhi,<br/>
per la rovina della figlia del mio popolo.<br/> <sup id="toc_97">49</sup>Il mio occhio piange senza sosta<br/>
perché non ha pace<br/> <sup id="toc_98">50</sup>finché non guardi e non veda il Signore dal cielo.<br/> <sup id="toc_99">51</sup>Il mio occhio mi tormenta<br/>
per tutte le figlie della mia città.<br/> <sup id="toc_100">52</sup>Mi han dato la caccia come a un passero<br/>
coloro che mi son nemici senza ragione.<br/> <sup id="toc_101">53</sup>Mi han chiuso vivo nella fossa<br/>
e han gettato pietre su di me.<br/> <sup id="toc_102">54</sup>Son salite le acque fin sopra il mio capo;<br/>
io dissi: “È finita per me”.<br/> <sup id="toc_103">55</sup>Ho invocato il tuo nome, o Signore,<br/>
dalla fossa profonda.<br/> <sup id="toc_104">56</sup>Tu hai udito la mia voce: “Non chiudere<br/>
l’orecchio al mio sfogo”.<br/> <sup id="toc_105">57</sup>Tu eri vicino quando ti invocavo,<br/>
hai detto: “Non temere!”.<br/> <sup id="toc_106">58</sup>Tu hai difeso, Signore, la mia causa,<br/>
hai riscattato la mia vita.<br/> <sup id="toc_107">59</sup>Hai visto, o Signore, il torto che ho patito,<br/>
difendi il mio diritto!<br/> <sup id="toc_108">60</sup>Hai visto tutte le loro vendette,<br/>
tutte le loro trame contro di me.<br/> <sup id="toc_109">61</sup>Hai udito, Signore, i loro insulti,<br/>
tutte le loro trame contro di me,<br/> <sup id="toc_110">62</sup>i discorsi dei miei oppositori e le loro ostilità<br/>
contro di me tutto il giorno.<br/> <sup id="toc_111">63</sup>Osserva quando siedono e quando si alzano;<br/>
io sono la loro beffarda canzone.<br/> <sup id="toc_112">64</sup>Rendi loro il contraccambio, o Signore,<br/>
secondo l’opera delle loro mani.<br/> <sup id="toc_113">65</sup>Rendili duri di cuore,<br/>
la tua maledizione su di loro!<br/> <sup id="toc_114">66</sup>Perseguitali nell’ira e distruggili<br/>
sotto il cielo, Signore.</p>
  <h3 id="toc_115">4</h3>
  <p class="testo_rientrato"><sup id="toc_116">1</sup>Ah! come si è annerito l’oro,<br/>
si è alterato l’oro migliore.<br/>
Sono disperse le pietre sante all’angolo di ogni strada.<br/> <sup id="toc_117">2</sup>I preziosi figli di Sion, valutati come oro fino,<br/>
ah! come sono stimati quali vasi di creta,<br/>
lavoro delle mani di vasaio!<br/> <sup id="toc_118">3</sup>Perfino gli sciacalli porgono le mammelle<br/>
e allattano i loro cuccioli,<br/>
ma la figlia del mio popolo è divenuta crudele<br/>
come gli struzzi nel deserto.<br/> <sup id="toc_119">4</sup>La lingua del lattante si è attaccata<br/>
al palato per la sete;<br/>
i bambini chiedevano il pane<br/>
e non c’era chi lo spezzasse loro.<br/> <sup id="toc_120">5</sup>Coloro che si cibavano di leccornìe<br/>
languono lungo le strade;<br/>
coloro che erano allevati sulla porpora<br/>
abbracciano letame.<br/> <sup id="toc_121">6</sup>Grande è stata l’iniquità della figlia del mio popolo,<br/>
maggiore del peccato di Sòdoma,<br/>
la quale fu distrutta in un attimo, senza fatica di mani.<br/> <sup id="toc_122">7</sup>I suoi giovani erano più splendenti della neve,<br/>
più candidi del latte;<br/>
avevano il corpo più roseo dei coralli,<br/>
era zaffìro la loro figura.<br/> <sup id="toc_123">8</sup>Ora il loro aspetto s’è fatto più scuro della fuliggine,<br/>
non si riconoscono più per le strade;<br/>
si è raggrinzita la loro pelle sulle ossa,<br/>
è divenuta secca come legno.<br/> <sup id="toc_124">9</sup>Sono più fortunati gli uccisi di spada<br/>
che i morti per fame, che son caduti estenuati<br/>
per mancanza dei prodotti del campo.<br/> <sup id="toc_125">10</sup>Mani di donne, già inclini a pietà,<br/>
hanno cotto i loro bambini,<br/>
che sono serviti loro di cibo<br/>
nel disastro della figlia del mio popolo.<br/> <sup id="toc_126">11</sup>Il Signore ha esaurito la sua collera,<br/>
ha rovesciato l’ira ardente;<br/>
ha acceso in Sion un fuoco,<br/>
che ha divorato le sue fondamenta.<br/> <sup id="toc_127">12</sup>Non credevano i re della terra<br/>
e tutti gli abitanti del mondo<br/>
che l’avversario e il nemico sarebbero penetrati<br/>
entro le porte di Gerusalemme.<br/> <sup id="toc_128">13</sup>Fu per i peccati dei suoi profeti,<br/>
per le iniquità dei suoi sacerdoti,<br/>
che versarono in mezzo ad essa il sangue dei giusti.<br/> <sup id="toc_129">14</sup>Costoro vagavano come ciechi per le strade,<br/>
insozzati di sangue,<br/>
così che non si potevan toccare le loro vesti.<br/> <sup id="toc_130">15</sup>“Scostatevi! Un impuro!”, si gridava per loro,<br/>
“Scostatevi! Non toccate!”.<br/>
Fuggivano e andavano randagi tra le genti,<br/>
non potevano trovare dimora.<br/> <sup id="toc_131">16</sup>La faccia del Signore li ha dispersi,<br/>
egli non gli volgerà più lo sguardo;<br/>
non si è avuto riguardo dei sacerdoti,<br/>
non si è usata pietà agli anziani.<br/> <sup id="toc_132">17</sup>Ancora si consumavano i nostri occhi,<br/>
in cerca di un vano soccorso.<br/>
Dal nostro osservatorio scrutavamo<br/>
verso una nazione che non poteva salvarci.<br/> <sup id="toc_133">18</sup>Han dato la caccia ai nostri passi,<br/>
impedendoci di andare per le nostre piazze.<br/>
“Prossima è la nostra fine; son compiuti i nostri giorni!<br/>
Certo, è arrivata la nostra fine”.<br/> <sup id="toc_134">19</sup>I nostri inseguitori erano più veloci<br/>
delle aquile del cielo; sui monti ci hanno inseguiti,<br/>
nel deserto ci hanno teso agguati.<br/> <sup id="toc_135">20</sup>Il nostro respiro, l’unto del Signore,<br/>
è stato preso nei loro trabocchetti,<br/>
lui, di cui dicevamo: “Alla sua ombra<br/>
vivremo fra le nazioni”.<br/> <sup id="toc_136">21</sup>Esulta pure, gioisci, figlia di Edom,<br/>
che abiti nella terra di Uz;<br/>
anche a te arriverà il calice,<br/>
ti inebrierai ed esporrai la tua nudità.<br/> <sup id="toc_137">22</sup>È completa la tua punizione, figlia di Sion,<br/>
egli non ti manderà più in esilio;<br/>
ma punirà la tua iniquità, figlia di Edom,<br/>
scoprirà i tuoi peccati.</p>
  <h3 id="toc_138">5</h3>
  <p class="testo_rientrato"><sup id="toc_139">1</sup>Ricordati, Signore, di quanto ci è accaduto,<br/>
guarda e considera il nostro obbrobrio.<br/> <sup id="toc_140">2</sup>La nostra eredità è passata a stranieri,<br/>
le nostre case a estranei.<br/> <sup id="toc_141">3</sup>Orfani siam diventati, senza padre;<br/>
le nostre madri come vedove.<br/> <sup id="toc_142">4</sup>L’acqua nostra beviamo per denaro,<br/>
la nostra legna si acquista a pagamento.<br/> <sup id="toc_143">5</sup>Con un giogo sul collo siamo perseguitati<br/>
siamo sfiniti, non c’è per noi riposo.<br/> <sup id="toc_144">6</sup>All’Egitto abbiamo teso la mano,<br/>
all’Assiria per saziarci di pane.<br/> <sup id="toc_145">7</sup>I nostri padri peccarono e non sono più,<br/>
noi portiamo la pena delle loro iniquità.<br/> <sup id="toc_146">8</sup>Schiavi comandano su di noi,<br/>
non c’è chi ci liberi dalle loro mani.<br/> <sup id="toc_147">9</sup>A rischio della nostra vita ci procuriamo il pane<br/>
davanti alla spada nel deserto.<br/> <sup id="toc_148">10</sup>La nostra pelle si è fatta bruciante come un forno<br/>
a causa degli ardori della fame.<br/> <sup id="toc_149">11</sup>Han disonorato le donne in Sion,<br/>
le vergini nelle città di Giuda.<br/> <sup id="toc_150">12</sup>I capi sono stati impiccati dalle loro mani,<br/>
i volti degli anziani non sono stati rispettati.<br/> <sup id="toc_151">13</sup>I giovani han girato la mola;<br/>
i ragazzi son caduti sotto il peso della legna.<br/> <sup id="toc_152">14</sup>Gli anziani hanno disertato la porta,<br/>
i giovani i loro strumenti a corda.<br/> <sup id="toc_153">15</sup>La gioia si è spenta nei nostri cuori,<br/>
si è mutata in lutto la nostra danza.<br/> <sup id="toc_154">16</sup>È caduta la corona dalla nostra testa;<br/>
guai a noi, perché abbiamo peccato!<br/> <sup id="toc_155">17</sup>Per questo è diventato mesto il nostro cuore,<br/>
per tali cose si sono annebbiati i nostri occhi:<br/> <sup id="toc_156">18</sup>perché il monte di Sion è desolato;<br/>
le volpi vi scorrazzano.<br/> <sup id="toc_157">19</sup>Ma tu, Signore, rimani per sempre,<br/>
il tuo trono di generazione in generazione.<br/> <sup id="toc_158">20</sup>Perché ci vuoi dimenticare per sempre?<br/>
Ci vuoi abbandonare per lunghi giorni?<br/> <sup id="toc_159">21</sup>Facci ritornare a te, Signore, e noi ritorneremo;<br/>
rinnova i nostri giorni come in antico,<br/> <sup id="toc_160">22</sup>poiché non ci hai rigettati per sempre,<br/>
né senza limite sei sdegnato contro di noi.</p>
</body>
</html>