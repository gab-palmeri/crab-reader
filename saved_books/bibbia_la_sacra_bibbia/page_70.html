<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere di san Paolo</h1>
  <h2 id="toc_1">Lettera a Filemone</h2>
  <p><sup id="toc_2">1</sup>Paolo, prigioniero di Cristo Gesù, e il fratello Timòteo al nostro caro collaboratore Filèmone, <sup id="toc_3">2</sup>alla sorella Appia, ad Archippo nostro compagno d’armi e alla comunità che si raduna nella tua casa: <sup id="toc_4">3</sup>grazia a voi e pace da Dio nostro Padre e dal Signore Gesù Cristo.</p>
  <p><sup id="toc_5">4</sup>Rendo sempre grazie a Dio ricordandomi di te nelle mie preghiere, <sup id="toc_6">5</sup>perché sento parlare della tua carità per gli altri e della fede che hai nel Signore Gesù e verso tutti i santi. <sup id="toc_7">6</sup>La tua partecipazione alla fede diventi efficace per la conoscenza di tutto il bene che si fa tra voi per Cristo. <sup id="toc_8">7</sup>La tua carità è stata per me motivo di grande gioia e consolazione, fratello, poiché il cuore dei credenti è stato confortato per opera tua.</p>
  <p><sup id="toc_9">8</sup>Per questo, pur avendo in Cristo piena libertà di comandarti ciò che devi fare, <sup id="toc_10">9</sup>preferisco pregarti in nome della carità, così qual io sono, Paolo, vecchio, e ora anche prigioniero per Cristo Gesù; <sup id="toc_11">10</sup>ti prego dunque per il mio figlio, che ho generato in catene, <sup id="toc_12">11</sup>Onesimo, quello che un giorno ti fu inutile, ma ora è utile a te e a me. <sup id="toc_13">12</sup>Te l’ho rimandato, lui, il mio cuore.</p>
  <p><sup id="toc_14">13</sup>Avrei voluto trattenerlo presso di me perché mi servisse in vece tua nelle catene che porto per il vangelo. <sup id="toc_15">14</sup>Ma non ho voluto far nulla senza il tuo parere, perché il bene che farai non sapesse di costrizione, ma fosse spontaneo. <sup id="toc_16">15</sup>Forse per questo è stato separato da te per un momento perché tu lo riavessi per sempre; <sup id="toc_17">16</sup>non più però come schiavo, ma molto più che schiavo, come un fratello carissimo in primo luogo a me, ma quanto più a te, sia come uomo, sia come fratello nel Signore.</p>
  <p><sup id="toc_18">17</sup>Se dunque tu mi consideri come amico, accoglilo come me stesso. <sup id="toc_19">18</sup>E se in qualche cosa ti ha offeso o ti è debitore, metti tutto sul mio conto. <sup id="toc_20">19</sup>Lo scrivo di mio pugno, io, Paolo: pagherò io stesso. Per non dirti che anche tu mi sei debitore e proprio di te stesso! <sup id="toc_21">20</sup>Sì, fratello! Che io possa ottenere da te questo favore nel Signore; dà questo sollievo al mio cuore in Cristo!</p>
  <p><sup id="toc_22">21</sup>Ti scrivo fiducioso nella tua docilità, sapendo che farai anche più di quanto ti chiedo.</p>
  <p><sup id="toc_23">22</sup>Al tempo stesso preparami un alloggio, perché spero, grazie alle vostre preghiere, di esservi restituito.</p>
  <p><sup id="toc_24">23</sup>Ti saluta Èpafra, mio compagno di prigionia per Cristo Gesù, <sup id="toc_25">24</sup>con Marco, Aristarco, Dema e Luca, miei collaboratori.</p>
  <p><sup id="toc_26">25</sup>La grazia del Signore Gesù Cristo sia con il vostro spirito.</p>
</body>
</html>