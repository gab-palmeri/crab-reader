<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri profetici</h1>
  <h2 id="toc_1">Sofonia</h2>
  <h3 id="toc_2">1</h3>
  <p><sup id="toc_3">1</sup>Parola del Signore rivolta a Sofonìa figlio dell’Etiope, figlio di Godolia, figlio di Amaria, figlio di Ezechia, al tempo di Giosia figlio di Amon, re di Giuda.</p>
  <p class="testo_rientrato"><sup id="toc_4">2</sup>Tutto farò sparire dalla terra.<br/>
Oracolo del Signore.<br/> <sup id="toc_5">3</sup>Distruggerò uomini e bestie;<br/>
sterminerò gli uccelli del cielo e i pesci del mare,<br/>
abbatterò gli empi; sterminerò l’uomo dalla terra.<br/>
Oracolo del Signore.</p>
  <p class="testo_rientrato"><sup id="toc_6">4</sup>Stenderò la mano su Giuda<br/>
e su tutti gli abitanti di Gerusalemme;<br/>
sterminerò da questo luogo gli avanzi di Baal<br/>
e il nome stesso dei suoi falsi sacerdoti;<br/> <sup id="toc_7">5</sup>quelli che sui tetti si prostrano<br/>
davanti alla milizia celeste<br/>
e quelli che si prostrano davanti al Signore,<br/>
e poi giurano per Milcom;<br/> <sup id="toc_8">6</sup>quelli che si allontanano dal seguire il Signore,<br/>
che non lo cercano, né si curano di lui.<br/> <sup id="toc_9">7</sup>Silenzio, alla presenza del Signore Dio,<br/>
perché il giorno del Signore è vicino,<br/>
perché il Signore ha preparato un sacrificio,<br/>
ha mandato a chiamare i suoi invitati.</p>
  <p class="testo_rientrato"><sup id="toc_10">8</sup>Nel giorno del sacrificio del Signore,<br/>
io punirò i prìncipi e i figli di re<br/>
e quanti vestono alla moda straniera;<br/> <sup id="toc_11">9</sup>punirò in quel giorno chiunque salta la soglia,<br/>
chi riempie di rapine e di frodi<br/>
il palazzo del suo padrone.</p>
  <p class="testo_rientrato"><sup id="toc_12">10</sup>In quel giorno – parola del Signore –<br/>
grida d’aiuto verranno dalla Porta dei pesci,<br/>
ululati dal quartiere nuovo<br/>
e grande fragore dai colli.<br/> <sup id="toc_13">11</sup>Urlate, abitanti del Mortaio,<br/>
poiché tutta la turba dei trafficanti è finita,<br/>
tutti i pesatori d’argento sono sterminati.</p>
  <p class="testo_rientrato"><sup id="toc_14">12</sup>In quel tempo<br/>
perlustrerò Gerusalemme con lanterne<br/>
e farò giustizia di quegli uomini<br/>
che riposando sulle loro fecce<br/>
pensano:<br/>
“Il Signore non fa né bene né male”.<br/> <sup id="toc_15">13</sup>I loro beni saranno saccheggiati<br/>
e le loro case distrutte.<br/>
Hanno costruito case ma non le abiteranno,<br/>
hanno piantato viti, ma non ne berranno il vino.</p>
  <p class="testo_rientrato"><sup id="toc_16">14</sup>È vicino il gran giorno del Signore,<br/>
è vicino e avanza a grandi passi.<br/>
Una voce: Amaro è il giorno del Signore!<br/>
anche un prode lo grida.<br/> <sup id="toc_17">15</sup>“Giorno d’ira quel giorno,<br/>
giorno di angoscia e di afflizione,<br/>
giorno di rovina e di sterminio,<br/>
giorno di tenebre e di caligine,<br/>
giorno di nubi e di oscurità,<br/> <sup id="toc_18">16</sup>giorno di squilli di tromba e d’allarme<br/>
sulle fortezze<br/>
e sulle torri d’angolo.<br/> <sup id="toc_19">17</sup>Metterò gli uomini in angoscia<br/>
e cammineranno come ciechi,<br/>
perché han peccato contro il Signore;<br/>
il loro sangue sarà sparso come polvere<br/>
e le loro viscere come escrementi.<br/> <sup id="toc_20">18</sup>Neppure il loro argento, neppure il loro oro<br/>
potranno salvarli”.<br/>
Nel giorno dell’ira del Signore<br/>
e al fuoco della sua gelosia<br/>
tutta la terra sarà consumata,<br/>
poiché farà improvvisa distruzione<br/>
di tutti gli abitanti della terra.</p>
  <h3 id="toc_21">2</h3>
  <p class="testo_rientrato"><sup id="toc_22">1</sup>Radunatevi, raccoglietevi,<br/>
o gente spudorata,<br/> <sup id="toc_23">2</sup>prima di essere travolti<br/>
come pula che scompare in un giorno;<br/>
prima che piombi su di voi<br/>
la collera furiosa del Signore.<br/> <sup id="toc_24">3</sup>Cercate il Signore<br/>
voi tutti, umili della terra,<br/>
che eseguite i suoi ordini;<br/>
cercate la giustizia,<br/>
cercate l’umiltà,<br/>
per trovarvi al riparo<br/>
nel giorno dell’ira del Signore.</p>
  <p class="testo_rientrato"><sup id="toc_25">4</sup>Gaza infatti sarà desolata<br/>
e Ascalòna ridotta a un deserto.<br/>
Asdòd in pieno giorno sarà deportata<br/>
ed Ekròn distrutta dalle fondamenta.<br/> <sup id="toc_26">5</sup>Guai agli abitanti della costa del mare,<br/>
alla gente dei Cretei!<br/>
La parola del Signore è contro di te,<br/>
Canaan, paese dei Filistei:<br/>
“Io ti distruggerò privandoti di ogni abitante.<br/> <sup id="toc_27">6</sup>Diverrai pascoli di pastori<br/>
e recinti di greggi”.<br/> <sup id="toc_28">7</sup>La costa del mare<br/>
apparterrà al resto della casa di Giuda;<br/>
in quei luoghi pascoleranno e a sera<br/>
nelle case di Ascalòna prenderanno riposo,<br/>
quando il Signore loro Dio li avrà visitati<br/>
e avrà restaurato le loro sorti.</p>
  <p class="testo_rientrato"><sup id="toc_29">8</sup>“Ho udito l’insulto di Moab<br/>
e gli oltraggi degli Ammoniti,<br/>
con i quali hanno insultato il mio popolo<br/>
gloriandosi del loro territorio.<br/> <sup id="toc_30">9</sup>Perciò, com’è vero ch’io vivo,<br/>
– parola del Signore degli eserciti Dio d’Israele –<br/>
Moab diventerà come Sòdoma<br/>
e gli Ammoniti come Gomorra:<br/>
un luogo invaso dai pruni, una cava di sale,<br/>
un deserto per sempre.<br/>
I rimasti del mio popolo li saccheggeranno<br/>
e i superstiti della mia gente ne saranno gli eredi”.<br/> <sup id="toc_31">10</sup>Questo accadrà ad essi per la loro superbia,<br/>
perché hanno insultato, hanno disprezzato<br/>
il popolo del Signore.<br/> <sup id="toc_32">11</sup>Terribile sarà il Signore con loro,<br/>
poiché annienterà tutti gli idoli della terra,<br/>
mentre a lui si prostreranno, ognuno sul proprio suolo,<br/>
i popoli di tutti i continenti.</p>
  <p class="testo_rientrato"><sup id="toc_33">12</sup>“Anche voi, Etiopi,<br/>
sarete trafitti dalla mia spada”.</p>
  <p class="testo_rientrato"><sup id="toc_34">13</sup>Stenderà la mano anche al settentrione<br/>
e distruggerà Assur,<br/>
farà di Ninive una desolazione,<br/>
arida come il deserto.<br/> <sup id="toc_35">14</sup>Alloggeranno in mezzo a lei, a branchi,<br/>
tutti gli animali della valle.<br/>
Anche il pellicano, anche il riccio<br/>
albergheranno nei suoi capitelli;<br/>
il gufo striderà sulle finestre e il corvo sulle soglie.<br/> <sup id="toc_36">15</sup>È questa la città gaudente<br/>
che si sentiva sicura<br/>
e che pensava:<br/>
“Io e non altri all’infuori di me”?<br/>
Come mai è diventata un deserto,<br/>
un rifugio di animali?<br/>
Chiunque le passa vicino fischia e agita la mano.</p>
  <h3 id="toc_37">3</h3>
  <p class="testo_rientrato"><sup id="toc_38">1</sup>Guai alla città ribelle e contaminata,<br/>
alla città prepotente!<br/> <sup id="toc_39">2</sup>Non ha ascoltato la voce,<br/>
non ha accettato la correzione.<br/>
Non ha confidato nel Signore,<br/>
non si è rivolta al suo Dio.<br/> <sup id="toc_40">3</sup>I suoi capi in mezzo ad essa<br/>
sono leoni ruggenti,<br/>
i suoi giudici sono lupi della sera,<br/>
che non hanno rosicchiato dal mattino.<br/> <sup id="toc_41">4</sup>I suoi profeti sono boriosi,<br/>
uomini fraudolenti.<br/>
I suoi sacerdoti profanano le cose sacre,<br/>
violano la legge.<br/> <sup id="toc_42">5</sup>In mezzo ad essa il Signore è giusto,<br/>
non commette iniquità;<br/>
ogni mattino da’ il suo giudizio,<br/>
come la luce che non viene mai meno.</p>
  <p class="testo_rientrato"><sup id="toc_43">6</sup>Ho sterminato le nazioni,<br/>
le loro torri d’angolo sono state distrutte;<br/>
ho reso deserte le loro strade<br/>
sì che non c’è alcun passante;<br/>
sono state depredate le loro città<br/>
e nessuno più le abita.<br/> <sup id="toc_44">7</sup>Io pensavo: “Almeno ora mi temerà!<br/>
Accoglierà la correzione.<br/>
Non si cancelleranno dai suoi occhi<br/>
tutte le punizioni che le ho inflitte”.<br/>
Ma invece si sono affrettati<br/>
a pervertire di nuovo ogni loro azione.<br/> <sup id="toc_45">8</sup>Perciò aspettatemi – parola del Signore –<br/>
quando mi leverò per accusare,<br/>
perché ho decretato di adunare le genti,<br/>
di convocare i regni,<br/>
per riversare su di essi la mia collera,<br/>
tutta la mia ira ardente:<br/>
poiché dal fuoco della mia gelosia<br/>
sarà consumata tutta la terra.</p>
  <p class="testo_rientrato"><sup id="toc_46">9</sup>Allora io darò ai popoli un labbro puro<br/>
perché invochino tutti il nome del Signore<br/>
e lo servano tutti sotto lo stesso giogo.<br/> <sup id="toc_47">10</sup>Da oltre i fiumi di Etiopia<br/>
fino all’estremo settentrione,<br/>
i miei supplicanti mi porteranno offerte.</p>
  <p class="testo_rientrato"><sup id="toc_48">11</sup>In quel giorno non avrai vergogna<br/>
di tutti i misfatti commessi contro di me,<br/>
perché allora eliminerò da te<br/>
tutti i superbi millantatori<br/>
e tu cesserai di inorgoglirti<br/>
sopra il mio santo monte.<br/> <sup id="toc_49">12</sup>Farò restare in mezzo a te<br/>
un popolo umile e povero;<br/>
confiderà nel nome del Signore<br/> <sup id="toc_50">13</sup>il resto d’Israele.<br/>
Non commetteranno più iniquità<br/>
e non proferiranno menzogna;<br/>
non si troverà più nella loro bocca<br/>
una lingua fraudolenta.<br/>
Potranno pascolare e riposare<br/>
senza che alcuno li molesti.</p>
  <p class="testo_rientrato"><sup id="toc_51">14</sup>Gioisci, figlia di Sion,<br/>
esulta, Israele,<br/>
e rallegrati con tutto il cuore,<br/>
figlia di Gerusalemme!<br/> <sup id="toc_52">15</sup>Il Signore ha revocato la tua condanna,<br/>
ha disperso il tuo nemico.<br/>
Re d’Israele è il Signore in mezzo a te,<br/>
tu non vedrai più la sventura.<br/> <sup id="toc_53">16</sup>In quel giorno si dirà a Gerusalemme:<br/>
“Non temere, Sion, non lasciarti cadere le braccia!<br/> <sup id="toc_54">17</sup>Il Signore tuo Dio in mezzo a te<br/>
è un salvatore potente.<br/>
Esulterà di gioia per te,<br/>
ti rinnoverà con il suo amore,<br/>
si rallegrerà per te con grida di gioia,<br/> <sup id="toc_55">18</sup>come nei giorni di festa”.</p>
  <p class="testo_rientrato">Ho allontanato da te il male,<br/>
perché tu non abbia a subirne la vergogna.<br/> <sup id="toc_56">19</sup>Ecco, in quel tempo io sterminerò<br/>
tutti i tuoi oppressori.<br/>
Soccorrerò gli zoppicanti, radunerò i dispersi,<br/>
li porrò in lode e fama<br/>
dovunque sulla terra sono stati oggetto di vergogna.<br/> <sup id="toc_57">20</sup>In quel tempo io vi guiderò,<br/>
in quel tempo vi radunerò<br/>
e vi darò fama e lode<br/>
fra tutti i popoli della terra,<br/>
quando, davanti ai vostri occhi,<br/>
ristabilirò le vostre sorti, dice il Signore.</p>
</body>
</html>