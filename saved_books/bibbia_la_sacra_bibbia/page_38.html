<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri profetici</h1>
  <h2 id="toc_1">Baruc</h2>
  <h3 id="toc_2">1</h3>
  <p><sup id="toc_3">1</sup>Queste sono le parole del libro che Baruc figlio di Neria, figlio di Maasià, figlio di Sedecìa, figlio di Asadia, figlio di Chelkìa, scrisse in Babilonia <sup id="toc_4">2</sup>nell’anno quinto, il sette del mese, nella ricorrenza di quando i Caldei presero Gerusalemme e la diedero alle fiamme. <sup id="toc_5">3</sup>Baruc lesse le parole di questo libro alla presenza di Ieconia, figlio di Ioiakìm, re di Giuda e di tutto il popolo, accorso per ascoltare la lettura: <sup id="toc_6">4</sup>erano presenti i nobili, i figli del re, gli anziani, tutto il popolo dal più piccolo al più grande, quanti insomma abitavano in Babilonia presso il fiume Sud. <sup id="toc_7">5</sup>Ascoltata la lettura, piansero, digiunarono, pregarono il Signore, <sup id="toc_8">6</sup>poi, raccolto un po’ di denaro, secondo quel che ognuno poteva dare, <sup id="toc_9">7</sup>lo mandarono a Gerusalemme al sacerdote Ioakim figlio di Chelkìa, figlio di Salòm e agli altri sacerdoti e al popolo che erano con lui in Gerusalemme. <sup id="toc_10">8</sup>Era il dieci del mese di Sivan, quando Baruc ricevette, per portarli in Giuda, i vasi della casa del Signore, che erano stati portati via dal tempio. Erano quei vasi d’argento che Sedecìa figlio di Giosia, re di Giuda, aveva fatto rifare, <sup id="toc_11">9</sup>dopo che Nabucodònosor re di Babilonia aveva deportato da Gerusalemme in Babilonia Ieconia, i principi, gli schiavi, i nobili e il popolo del paese. <sup id="toc_12">10</sup>Mandarono a dire loro: Ecco, vi mandiamo il denaro per comprare olocausti, sacrifici espiatori e incenso e offrire oblazioni sull’altare del Signore nostro Dio. <sup id="toc_13">11</sup>Pregate per la vita di Nabucodònosor re di Babilonia e per la vita di suo figlio Baldassàr, perché i loro giorni sulla terra siano lunghi come i giorni del cielo sulla terra. <sup id="toc_14">12</sup>Pregate perché il Signore ci dia forza e illumini i nostri occhi e si possa vivere all’ombra di Nabucodònosor, re di Babilonia, e all’ombra del figlio Baldassàr e servirli per molti anni e trovar grazia ai loro occhi. <sup id="toc_15">13</sup>Pregate il Signore nostro Dio anche per noi che lo abbiamo offeso e fino ad oggi il suo sdegno e la sua ira non si sono allontanati da noi. <sup id="toc_16">14</sup>Leggete perciò questo libro che vi abbiamo mandato per fare pubblica confessione nel tempio del Signore, in giorno di festa e nei giorni opportuni. <sup id="toc_17">15</sup>Direte dunque:</p>
  <p>Al Signore nostro Dio la giustizia; a noi il disonore sul volto, come oggi avviene per i Giudei e gli abitanti di Gerusalemme, <sup id="toc_18">16</sup>per i nostri re e per i nostri principi, per i nostri sacerdoti e i nostri profeti e per i nostri padri, <sup id="toc_19">17</sup>perché abbiamo offeso il Signore, <sup id="toc_20">18</sup>gli abbiamo disobbedito, non abbiamo ascoltato la voce del Signore nostro Dio per camminare secondo i decreti che il Signore ci aveva messi dinanzi. <sup id="toc_21">19</sup>Da quando il Signore fece uscire i nostri padri dall’Egitto fino ad oggi noi ci siamo ribellati al Signore nostro Dio e ci siamo ostinati a non ascoltare la sua voce. <sup id="toc_22">20</sup>Così, come oggi costatiamo, ci son venuti addosso tanti mali insieme con la maledizione che il Signore aveva minacciata per mezzo di Mosè suo servo, quando fece uscire i nostri padri dall’Egitto per concederci un paese in cui scorre latte e miele. <sup id="toc_23">21</sup>Non abbiamo ascoltato la voce del Signore nostro Dio, secondo le parole dei profeti che egli ci ha mandato: <sup id="toc_24">22</sup>ma ciascuno di noi ha seguito le perverse inclinazioni del suo cuore, ha servito dèi stranieri e ha fatto ciò che è male agli occhi del Signore nostro Dio.</p>
  <h3 id="toc_25">2</h3>
  <p><sup id="toc_26">1</sup>Per questo il Signore ha adempiuto le sue parole pronunziate contro di noi, contro i nostri giudici che governano Israele, contro i nostri re e contro i nostri principi, contro ogni uomo d’Israele e di Giuda. <sup id="toc_27">2</sup>Non era mai avvenuto sotto la volta del cielo quello che egli ha compiuto in Gerusalemme, come sta scritto nella legge di Mosè, <sup id="toc_28">3</sup>fino al punto di mangiarsi uno le carni del figlio e un altro quelle della figlia. <sup id="toc_29">4</sup>Il Signore li mise in potere di tutti i regni vicini e li rese oggetto di vituperio e di disprezzo per tutti quei popoli in mezzo ai quali li aveva dispersi. <sup id="toc_30">5</sup>Così ci ha reso schiavi invece di padroni, perché abbiamo offeso il Signore nostro Dio e non abbiamo ascoltato la sua voce. <sup id="toc_31">6</sup>Al Signore nostro Dio la giustizia, a noi e ai padri nostri il disonore sul volto, come avviene ancor oggi. <sup id="toc_32">7</sup>Tutte le calamità che il Signore ci aveva minacciate, ci sono venute addosso. <sup id="toc_33">8</sup>Ma noi non abbiamo placato lo sdegno del Signore, rinunziando ai perversi affetti del nostro cuore. <sup id="toc_34">9</sup>Così il Signore, che è pronto al castigo, lo ha mandato sopra di noi, poiché egli è giusto in tutte le opere che ci ha comandate, <sup id="toc_35">10</sup>mentre noi non abbiamo dato ascolto alla sua voce, eseguendo i decreti che ci aveva posti davanti.</p>
  <p><sup id="toc_36">11</sup>Ora, Signore Dio d’Israele, che hai fatto uscire il tuo popolo dall’Egitto con mano forte, con segni e prodigi, con grande potenza e braccio possente e ti sei fatto un nome glorioso come oggi lo possiedi, <sup id="toc_37">12</sup>noi abbiamo peccato, siamo stati empi, abbiamo trasgredito, Signore Dio nostro, i tuoi comandamenti. <sup id="toc_38">13</sup>Allontana da noi lo sdegno, poiché siamo rimasti molto pochi in mezzo alle genti fra le quali tu ci hai dispersi. <sup id="toc_39">14</sup>Ascolta, Signore, la nostra preghiera, la nostra supplica, liberaci per il tuo amore e facci trovar grazia davanti a coloro che ci hanno deportati, <sup id="toc_40">15</sup>perché tutta la terra sappia che tu sei il Signore nostro Dio e che il tuo nome è stato invocato su Israele e su tutta la sua stirpe. <sup id="toc_41">16</sup>Guarda, Signore, dalla tua santa dimora e pensa a noi; inclina il tuo orecchio, Signore, e ascolta; <sup id="toc_42">17</sup>apri, Signore, gli occhi e osserva: non i morti che sono negli inferi, il cui spirito se n’è andato dalle loro viscere, danno gloria e giustizia al Signore, <sup id="toc_43">18</sup>ma chi geme sotto il peso, chi se ne va curvo e spossato, chi ha gli occhi languenti, chi è affamato, questi sono coloro che ti rendono gloria e giustizia, Signore. <sup id="toc_44">19</sup>Non per i meriti dei nostri padri e dei nostri re ti presentiamo le nostre suppliche, Signore Dio nostro, <sup id="toc_45">20</sup>ma perché tu hai mandato sopra di noi la tua collera e il tuo sdegno, come avevi dichiarato per mezzo dei tuoi servi i profeti: <sup id="toc_46">21</sup>“Ecco, dice il Signore: Curvate le spalle, servite il re di Babilonia e dimorerete nella terra da me data ai vostri padri. <sup id="toc_47">22</sup>Ma se non darete ascolto alla voce del Signore che comanda di servire il re di Babilonia, <sup id="toc_48">23</sup>farò cessare nelle città di Giuda e per le vie di Gerusalemme il grido di gioia e di letizia, il canto dello sposo e della sposa e tutto il territorio diventerà un deserto senza abitanti”. <sup id="toc_49">24</sup>Noi non abbiamo dato ascolto alla tua voce di servire il re di Babilonia, perciò tu hai eseguito la minaccia, fatta per mezzo dei tuoi servi i profeti, che le ossa dei nostri re e dei nostri padri sarebbero rimosse dalla loro tomba. <sup id="toc_50">25</sup>Ed eccole abbandonate al calore del giorno e al gelo della notte. Essi son morti fra atroci dolori, di fame, di spada e di peste; <sup id="toc_51">26</sup>il tempio che porta il tuo nome tu lo hai ridotto nello stato in cui oggi si trova, per la malvagità della casa d’Israele e di Giuda. <sup id="toc_52">27</sup>Tuttavia tu hai agito verso di noi, Signore Dio nostro, secondo tutta la tua bontà e secondo tutta la tua grande misericordia, <sup id="toc_53">28</sup>come avevi detto per mezzo del tuo servo Mosè, quando gli ordinasti di scrivere la tua legge davanti agli Israeliti, dicendo: <sup id="toc_54">29</sup>“Se voi non darete ascolto alla mia voce, questa moltitudine che ora è così grande sarà ridotta a un piccolo resto in mezzo alle nazioni fra le quali io la disperderò; <sup id="toc_55">30</sup>poiché io so che non mi ascolterà, perché è un popolo di dura cervice. Però nella terra del loro esilio ritorneranno in sé <sup id="toc_56">31</sup>e riconosceranno che io sono il Signore loro Dio. Darò loro un cuore e orecchi che ascoltano; <sup id="toc_57">32</sup>nella terra del loro esilio mi loderanno e si ricorderanno del mio nome <sup id="toc_58">33</sup>e ripensando alla sorte subìta dai loro padri che peccarono contro di me, abbandoneranno la loro caparbietà e la loro malizia. <sup id="toc_59">34</sup>Io li ricondurrò nella terra promessa con giuramento ai loro padri, ad Abramo, a Isacco, a Giacobbe; essi ne avranno di nuovo il dominio e io li moltiplicherò e non diminuiranno più; <sup id="toc_60">35</sup>farò con loro un’alleanza perenne: io sarò Dio per loro ed essi saranno popolo per me, né scaccerò mai più il mio popolo Israele dal paese che gli ho dato”.</p>
  <h3 id="toc_61">3</h3>
  <p><sup id="toc_62">1</sup>Signore onnipotente, Dio d’Israele, un’anima angosciata, uno spirito tormentato grida verso di te. <sup id="toc_63">2</sup>Ascolta, Signore, abbi pietà, perché abbiamo peccato contro di te. <sup id="toc_64">3</sup>Tu domini sempre, noi continuamente periamo. <sup id="toc_65">4</sup>Signore onnipotente, Dio d’Israele, ascolta dunque la supplica dei morti d’Israele, dei figli di coloro che hanno peccato contro di te: essi non hanno ascoltato la voce del Signore loro Dio e a noi si sono attaccati questi mali. <sup id="toc_66">5</sup>Non ricordare l’iniquità dei nostri padri, ma ricordati ora della tua potenza e del tuo nome, <sup id="toc_67">6</sup>poiché tu sei il Signore nostro Dio e noi ti loderemo, Signore. <sup id="toc_68">7</sup>Per questo tu hai riempito i nostri cuori del tuo timore perché invocassimo il tuo nome. Noi ti lodiamo ora nell’esilio, poiché abbiamo allontanato dal cuore tutta l’iniquità dei nostri padri, i quali hanno peccato contro di te. <sup id="toc_69">8</sup>Ecco, siamo ancor oggi esiliati e dispersi, oggetto di obbrobrio, di maledizione e di condanna per tutte le iniquità dei nostri padri, che si sono ribellati al Signore nostro Dio.</p>
  <p class="testo_rientrato"><sup id="toc_70">9</sup>Ascolta, Israele, i comandamenti della vita,<br/>
porgi l’orecchio per intender la prudenza.<br/> <sup id="toc_71">10</sup>Perché, Israele, perché ti trovi in terra nemica<br/>
e invecchi in terra straniera?<br/> <sup id="toc_72">11</sup>Perché ti contamini con i cadaveri<br/>
e sei annoverato fra coloro che scendono negli inferi?<br/> <sup id="toc_73">12</sup>Tu hai abbandonato la fonte della sapienza!<br/> <sup id="toc_74">13</sup>Se tu avessi camminato nei sentieri di Dio,<br/>
saresti vissuto sempre in pace.<br/> <sup id="toc_75">14</sup>Impara dov’è la prudenza,<br/>
dov’è la forza, dov’è l’intelligenza,<br/>
per comprendere anche dov’è la longevità e la vita,<br/>
dov’è la luce degli occhi e la pace.<br/> <sup id="toc_76">15</sup>Ma chi ha scoperto la sua dimora,<br/>
chi è penetrato nei suoi forzieri?<br/> <sup id="toc_77">16</sup>Dove sono i capi delle nazioni,<br/>
quelli che dominano le belve che sono sulla terra?<br/> <sup id="toc_78">17</sup>Coloro che si divertono con gli uccelli del cielo,<br/>
quelli che ammassano argento e oro,<br/>
in cui confidano gli uomini,<br/>
e non pongono fine ai loro possessi?<br/> <sup id="toc_79">18</sup>Coloro che lavorano l’argento e lo cesellano<br/>
senza rivelare il segreto dei loro lavori?<br/> <sup id="toc_80">19</sup>Sono scomparsi, sono scesi negli inferi<br/>
e altri hanno preso il loro posto.<br/> <sup id="toc_81">20</sup>Nuove generazioni hanno visto la luce<br/>
e sono venute ad abitare il paese,<br/>
ma non hanno conosciuto la via della sapienza,<br/> <sup id="toc_82">21</sup>non hanno appreso i suoi sentieri;<br/>
neppure i loro figli l’hanno raggiunta,<br/>
anzi, si sono allontanati dalla sua via.<br/> <sup id="toc_83">22</sup>Non se n’è sentito parlare in Canaan,<br/>
non si è vista in Teman.<br/> <sup id="toc_84">23</sup>I figli di Agar, che cercano sapienza terrena,<br/>
i mercanti di Merra e di Teman,<br/>
i narratori di favole, i ricercatori dell’intelligenza<br/>
non hanno conosciuto la via della sapienza,<br/>
non si son ricordati dei suoi sentieri.<br/> <sup id="toc_85">24</sup>Israele, quanto è grande la casa di Dio,<br/>
quanto è vasto il luogo del suo dominio!<br/> <sup id="toc_86">25</sup>È grande e non ha fine,<br/>
è alto e non ha misura!<br/> <sup id="toc_87">26</sup>Là nacquero i famosi giganti dei tempi antichi,<br/>
alti di statura, esperti nella guerra;<br/> <sup id="toc_88">27</sup>ma Dio non scelse costoro<br/>
e non diede loro la via della sapienza:<br/> <sup id="toc_89">28</sup>perirono perché non ebbero saggezza,<br/>
perirono per la loro insipienza.<br/> <sup id="toc_90">29</sup>Chi è salito al cielo per prenderla<br/>
e farla scendere dalle nubi?<br/> <sup id="toc_91">30</sup>Chi ha attraversato il mare e l’ha trovata<br/>
e l’ha comprata a prezzo d’oro puro?<br/> <sup id="toc_92">31</sup>Nessuno conosce la sua via,<br/>
nessuno pensa al suo sentiero.<br/> <sup id="toc_93">32</sup>Ma colui che sa tutto, la conosce<br/>
e l’ha scrutata con l’intelligenza.<br/>
È lui che nel volger dei tempi ha stabilito la terra<br/>
e l’ha riempita d’animali;<br/> <sup id="toc_94">33</sup>lui che invia la luce ed essa va,<br/>
che la richiama ed essa obbedisce con tremore.<br/> <sup id="toc_95">34</sup>Le stelle brillano dalle loro vedette<br/>
e gioiscono;<br/> <sup id="toc_96">35</sup>egli le chiama e rispondono: “Eccoci!”<br/>
e brillano di gioia per colui che le ha create.<br/> <sup id="toc_97">36</sup>Egli è il nostro Dio<br/>
e nessun altro può essergli paragonato.<br/> <sup id="toc_98">37</sup>Egli ha scrutato tutta la via della sapienza<br/>
e ne ha fatto dono a Giacobbe suo servo,<br/>
a Israele suo diletto.<br/> <sup id="toc_99">38</sup>Per questo è apparsa sulla terra<br/>
e ha vissuto fra gli uomini.</p>
  <h3 id="toc_100">4</h3>
  <p class="testo_rientrato"><sup id="toc_101">1</sup>Essa è il libro dei decreti di Dio,<br/>
è la legge che sussiste nei secoli;<br/>
quanti si attengono ad essa avranno la vita,<br/>
quanti l’abbandonano moriranno.<br/> <sup id="toc_102">2</sup>Ritorna, Giacobbe, e accoglila,<br/>
cammina allo splendore della sua luce.<br/> <sup id="toc_103">3</sup>Non dare ad altri la tua gloria,<br/>
né i tuoi privilegi a gente straniera.<br/> <sup id="toc_104">4</sup>Beati noi, o Israele,<br/>
perché ciò che piace a Dio ci è stato rivelato.</p>
  <p class="testo_rientrato"><sup id="toc_105">5</sup>Coraggio, popolo mio, tu, resto d’Israele!<br/> <sup id="toc_106">6</sup>Siete stati venduti alle genti<br/>
non per essere annientati,<br/>
ma perché avete provocato lo sdegno di Dio<br/>
siete stati consegnati ai nemici.<br/> <sup id="toc_107">7</sup>Avete irritato il vostro creatore,<br/>
sacrificando ai dèmoni e non a Dio.<br/> <sup id="toc_108">8</sup>Avete dimenticato chi vi ha allevati, il Dio eterno,<br/>
avete afflitto colei che vi ha nutriti, Gerusalemme.<br/> <sup id="toc_109">9</sup>Essa ha visto piombare su di voi l’ira divina<br/>
e ha esclamato: Ascoltate, città vicine di Sion,<br/>
Dio mi ha mandato un grande dolore.<br/> <sup id="toc_110">10</sup>Ho visto, infatti, la schiavitù in cui l’Eterno<br/>
ha condotto i miei figli e le mie figlie.<br/> <sup id="toc_111">11</sup>Io li avevo nutriti con gioia<br/>
e li ho dovuti lasciare con lacrime e gemiti.<br/> <sup id="toc_112">12</sup>Nessuno goda di me nel vedermi vedova e desolata;<br/>
sono abbandonata per i peccati dei miei figli<br/>
che deviarono dalla legge di Dio,<br/> <sup id="toc_113">13</sup>non si curarono dei suoi decreti,<br/>
non seguirono i suoi comandamenti,<br/>
non procedettero per i sentieri della dottrina,<br/>
secondo la sua giustizia.<br/> <sup id="toc_114">14</sup>Venite, o città vicine di Sion,<br/>
considerate la schiavitù in cui l’Eterno<br/>
ha condotto i miei figli e le mie figlie.<br/> <sup id="toc_115">15</sup>Ha mandato contro di loro un popolo lontano,<br/>
una gente perversa di lingua straniera,<br/>
che non ha avuto rispetto dei vecchi, né pietà dei bambini,<br/> <sup id="toc_116">16</sup>che ha strappato i cari figli alla vedova<br/>
e l’ha lasciata sola senza figlie.<br/> <sup id="toc_117">17</sup>E io come posso aiutarvi?<br/> <sup id="toc_118">18</sup>Chi vi ha afflitto con tanti mali<br/>
saprà liberarvi dal potere dei vostri nemici.<br/> <sup id="toc_119">19</sup>Andate, figli miei, andate, io resto sola.<br/> <sup id="toc_120">20</sup>Ho deposto l’abito di pace,<br/>
ho indossato il cilicio della supplica,<br/>
griderò all’Eterno per tutti i miei giorni.<br/> <sup id="toc_121">21</sup>Coraggio, figli miei, gridate a Dio<br/>
ed egli vi libererà dall’oppressione<br/>
e dal potere dei vostri nemici.<br/> <sup id="toc_122">22</sup>Io, infatti, spero dall’Eterno la vostra salvezza.<br/>
Una grande gioia mi viene dal Santo,<br/>
per la misericordia che presto vi giungerà<br/>
dall’Eterno vostro salvatore.<br/> <sup id="toc_123">23</sup>Vi ho visti partire fra gemiti e pianti,<br/>
ma Dio vi ricondurrà a me<br/>
con letizia e gioia, per sempre.<br/> <sup id="toc_124">24</sup>Come ora le città vicine di Sion<br/>
hanno visto la vostra schiavitù,<br/>
così vedranno ben presto la vostra salvezza<br/>
da parte del vostro Dio;<br/>
essa verrà a voi<br/>
con grande gloria e splendore dell’Eterno.<br/> <sup id="toc_125">25</sup>Figli, sopportate con pazienza la collera<br/>
che da Dio è venuta su di voi.<br/>
Il nemico vi ha perseguitati,<br/>
ma vedrete ben presto la sua rovina<br/>
e calcherete il piede sul suo collo.<br/> <sup id="toc_126">26</sup>I miei figli tanto delicati<br/>
hanno dovuto battere aspri sentieri,<br/>
incalzati come gregge rapito dal nemico.<br/> <sup id="toc_127">27</sup>Coraggio, figli, gridate a Dio,<br/>
poiché si ricorderà di voi colui che vi ha provati.<br/> <sup id="toc_128">28</sup>Però, come pensaste di allontanarvi da Dio,<br/>
così ritornando decuplicate lo zelo per ricercarlo,<br/> <sup id="toc_129">29</sup>poiché chi vi ha afflitti con tante calamità<br/>
vi darà anche, con la salvezza, una gioia perenne.<br/> <sup id="toc_130">30</sup>Coraggio, Gerusalemme!<br/>
Colui che ti ha dato un nome ti consolerà.<br/> <sup id="toc_131">31</sup>Maledetti i tuoi oppressori,<br/>
che hanno goduto della tua caduta;<br/> <sup id="toc_132">32</sup>maledette le città in cui sono stati schiavi i tuoi figli,<br/>
maledetta colei che li ha trattenuti.<br/> <sup id="toc_133">33</sup>Come ha gioito per la tua caduta<br/>
e si è allietata per la tua rovina,<br/>
così patirà per la sua desolazione.<br/> <sup id="toc_134">34</sup>Le toglierò la gioia di essere così popolata,<br/>
il suo tripudio sarà cambiato in lutto.<br/> <sup id="toc_135">35</sup>Un fuoco cadrà su di lei per lunghi giorni<br/>
per volere dell’Eterno<br/>
e per molto tempo sarà abitata da demoni.<br/> <sup id="toc_136">36</sup>Guarda ad oriente, Gerusalemme,<br/>
osserva la gioia che ti viene da Dio.<br/> <sup id="toc_137">37</sup>Ecco, ritornano i figli che hai visti partire,<br/>
ritornano insieme riuniti dall’oriente all’occidente,<br/>
alla parola del Santo, esultanti per la gloria di Dio.</p>
  <h3 id="toc_138">5</h3>
  <p class="testo_rientrato"><sup id="toc_139">1</sup>Deponi, o Gerusalemme, la veste del lutto e dell’afflizione,<br/>
rivèstiti dello splendore della gloria<br/>
che ti viene da Dio per sempre.<br/> <sup id="toc_140">2</sup>Avvolgiti nel manto della giustizia di Dio,<br/>
metti sul capo il diadema di gloria dell’Eterno,<br/> <sup id="toc_141">3</sup>perché Dio mostrerà il tuo splendore<br/>
ad ogni creatura sotto il cielo.<br/> <sup id="toc_142">4</sup>Sarai chiamata da Dio per sempre:<br/>
Pace della giustizia e gloria della pietà.<br/> <sup id="toc_143">5</sup>Sorgi, o Gerusalemme, e sta’ in piedi sull’altura<br/>
e guarda verso oriente; vedi i tuoi figli riuniti<br/>
da occidente ad oriente,<br/>
alla parola del Santo, esultanti per il ricordo di Dio.<br/> <sup id="toc_144">6</sup>Si sono allontanati da te a piedi, incalzati dai nemici;<br/>
ora Dio te li riconduce<br/>
in trionfo come sopra un trono regale.<br/> <sup id="toc_145">7</sup>Poiché Dio ha stabilito di spianare<br/>
ogni alta montagna e le rupi secolari,<br/>
di colmare le valli e spianare la terra<br/>
perché Israele proceda sicuro sotto la gloria di Dio.<br/> <sup id="toc_146">8</sup>Anche le selve e ogni albero odoroso<br/>
faranno ombra ad Israele per comando di Dio.<br/> <sup id="toc_147">9</sup>Perché Dio ricondurrà Israele con gioia<br/>
alla luce della sua gloria,<br/>
con la misericordia e la giustizia<br/>
che vengono da lui.</p>
  <h3 id="toc_148">6</h3>
  <p><sup id="toc_149">1</sup>Per i peccati da voi commessi di fronte a Dio sarete condotti prigionieri in Babilonia da Nabucodònosor re dei Babilonesi. <sup id="toc_150">2</sup>Giunti dunque in Babilonia, vi resterete molti anni e per lungo tempo fino a sette generazioni; dopo vi ricondurrò di là in pace. <sup id="toc_151">3</sup>Ora, vedrete in Babilonia idoli d’argento, d’oro e di legno, portati a spalla, i quali infondono timore ai pagani. <sup id="toc_152">4</sup>State attenti dunque a non imitare gli stranieri; il timore dei loro dèi non si impadronisca di voi. <sup id="toc_153">5</sup>Alla vista di una moltitudine che prostrandosi davanti e dietro a loro li adora, pensate: “Te dobbiamo adorare, Signore”. <sup id="toc_154">6</sup>Poiché il mio angelo è con voi, egli si prenderà cura di voi.</p>
  <p><sup id="toc_155">7</sup>Essi hanno una lingua limata da un artefice, sono indorati e inargentati, ma sono simulacri falsi e non possono parlare. <sup id="toc_156">8</sup>Come si fa con una ragazza vanitosa, prendono oro e acconciano corone sulla testa dei loro dèi. <sup id="toc_157">9</sup>Talvolta anche i sacerdoti, togliendo ai loro dèi oro e argento, lo spendono per sé, dandone anche alle prostitute nei postriboli.</p>
  <p><sup id="toc_158">10</sup>Adornano poi con vesti, come si fa con gli uomini, questi idoli d’argento, d’oro e di legno; ma essi non sono in grado di salvarsi dalla ruggine e dai tarli. <sup id="toc_159">11</sup>Sono avvolti in una veste purpurea, ma bisogna pulire il loro volto per la polvere del tempio che si posa abbondante su di essi. <sup id="toc_160">12</sup>Come un governatore di una regione, il dio ha lo scettro, ma non stermina colui che lo offende. <sup id="toc_161">13</sup>Ha il pugnale e la scure nella destra, ma non si libera dalla guerra e dai ladri. <sup id="toc_162">14</sup>Per questo è evidente che non sono dèi; non temeteli, dunque!</p>
  <p><sup id="toc_163">15</sup>Come un vaso di terra una volta rotto diventa inutile, così sono i loro dèi, posti nei templi. <sup id="toc_164">16</sup>I loro occhi sono pieni della polvere sollevata dai piedi di coloro che entrano. <sup id="toc_165">17</sup>Come ad uno che abbia offeso un re si tiene bene sbarrato il luogo dove è detenuto perché deve essere condotto a morte, così i sacerdoti assicurano i templi con portoni, con serrature e con spranghe, perché non vengano saccheggiati dai ladri. <sup id="toc_166">18</sup>Accendono loro lumi, persino più numerosi che per se stessi, ma gli dèi non ne vedono alcuno. <sup id="toc_167">19</sup>Sono come una delle travi del tempio; il loro interno, come si dice, viene divorato e anch’essi senza accorgersene sono divorati dagli insetti che strisciano dalla terra, insieme con le loro vesti. <sup id="toc_168">20</sup>Il loro volto si annerisce per il fumo del tempio. <sup id="toc_169">21</sup>Sul loro corpo e sulla testa si posano pipistrelli, rondini e altri uccelli e anche i gatti. <sup id="toc_170">22</sup>Di qui potete conoscere che non sono dèi; non temeteli, dunque!</p>
  <p><sup id="toc_171">23</sup>L’oro di cui sono adorni per bellezza non risplende se qualcuno non ne toglie la patina; perfino quando venivano fusi, essi non se ne accorgevano. <sup id="toc_172">24</sup>Furono comprati a qualsiasi prezzo, essi che non hanno alito vitale. <sup id="toc_173">25</sup>Senza piedi, vengono portati a spalla, mostrando agli uomini la loro condizione vergognosa; arrossiscono anche i loro fedeli perché, se cadono a terra, non si rialzano più. <sup id="toc_174">26</sup>Neanche se uno li colloca diritti si muoveranno da sé, né se si sono inclinati si raddrizzeranno; si pongono offerte innanzi a loro come ai morti. <sup id="toc_175">27</sup>I loro sacerdoti vendono le loro vittime e ne traggono profitto; anche le mogli di costoro ne pongono sotto sale una parte e non ne danno né ai poveri né ai bisognosi; anche una donna in stato di impurità e la puerpera toccano le loro vittime. <sup id="toc_176">28</sup>Conoscendo dunque da questo che non sono dèi, non temeteli!</p>
  <p><sup id="toc_177">29</sup>Come infatti si potrebbero chiamare dèi? Perfino le donne presentano offerte a questi idoli d’argento, d’oro e di legno. <sup id="toc_178">30</sup>Nei templi i sacerdoti siedono con le vesti stracciate, la testa e le guance rasate, a capo scoperto. <sup id="toc_179">31</sup>Urlano alzando grida davanti ai loro dèi, come fanno alcuni durante un banchetto funebre. <sup id="toc_180">32</sup>I sacerdoti si portan via le vesti degli dèi e ne rivestono le loro mogli e i loro bambini. <sup id="toc_181">33</sup>Gli idoli non possono contraccambiare né il male né il bene ricevuto da qualcuno; non possono né costituire né spodestare un re; <sup id="toc_182">34</sup>nemmeno possono dare ricchezze né soldi. Se qualcuno, fatto un voto, non lo mantiene, non se ne curano. <sup id="toc_183">35</sup>Non liberano un uomo dalla morte né sottraggono il debole da un forte. <sup id="toc_184">36</sup>Non rendono la vista a un cieco né liberano un uomo dalle angosce. <sup id="toc_185">37</sup>Non hanno pietà della vedova né beneficano l’orfano. <sup id="toc_186">38</sup>Sono simili alle pietre estratte dalla montagna quegli idoli di legno, indorati e argentati. I loro fedeli saranno confusi. <sup id="toc_187">39</sup>Come dunque si può ritenere e dichiarare che costoro sono dèi?</p>
  <p><sup id="toc_188">40</sup>Inoltre, perfino gli stessi Caldei li disonorano; questi infatti quando trovano un muto incapace di parlare lo presentano a Bel pregandolo di farlo parlare, quasi che costui potesse sentire. <sup id="toc_189">41</sup>Costoro, pur rendendosene conto, non sono capaci di abbandonare gli idoli, perché non hanno senno. <sup id="toc_190">42</sup>Le donne siedono per la strada cinte di cordicelle e bruciano della crusca. <sup id="toc_191">43</sup>Quando qualcuna di esse, tratta in disparte da qualche passante, si è data a costui, schernisce la sua vicina perché non fu stimata come lei e perché la sua cordicella non fu spezzata. <sup id="toc_192">44</sup>Quanto avviene attorno agli idoli è menzogna; dunque, come si può credere e dichiarare che costoro sono dèi?</p>
  <p><sup id="toc_193">45</sup>Gli idoli sono lavoro di artigiani e di orefici; essi non diventano niente altro che ciò che gli artigiani vogliono che siano. <sup id="toc_194">46</sup>Coloro che li fabbricano non hanno vita lunga; come potrebbero le cose da essi fabbricate essere dèi? <sup id="toc_195">47</sup>Essi lasciano ai loro posteri menzogna e ignominia. <sup id="toc_196">48</sup>Difatti, quando sopraggiungono la guerra e le calamità, i sacerdoti si consigliano fra di loro sul come potranno nascondersi insieme con i loro dèi. <sup id="toc_197">49</sup>Come dunque è possibile non comprendere che non sono dèi coloro che non possono salvare se stessi né dalla guerra né dai mali? <sup id="toc_198">50</sup>Dopo tali fatti si riconoscerà che gli idoli di legno, indorati e argentati, sono una menzogna; a tutte le genti e ai re sarà evidente che essi non sono dèi, ma lavoro delle mani d’uomo e che sono privi di ogni qualità divina. <sup id="toc_199">51</sup>A chi dunque non sarà evidente che non sono dèi?</p>
  <p><sup id="toc_200">52</sup>Essi infatti non possono costituire un re sul paese né concedere la pioggia agli uomini; <sup id="toc_201">53</sup>non risolvono le contese, né liberano l’oppresso, poiché non hanno alcun potere; sono come cornacchie fra il cielo e la terra. <sup id="toc_202">54</sup>Infatti, se il fuoco si attacca al tempio di questi dèi di legno o indorati o argentati, mentre i loro sacerdoti fuggiranno e si metteranno in salvo, essi invece come travi bruceranno là in mezzo. <sup id="toc_203">55</sup>A un re e ai nemici non possono resistere. <sup id="toc_204">56</sup>Come dunque si può ammettere e pensare che essi siano dèi?</p>
  <p><sup id="toc_205">57</sup>Né dai ladri né dai briganti si salveranno questi idoli di legno, argentati e indorati, ai quali i ladri con la violenza tolgono l’oro, l’argento e la veste che li avvolge e poi fuggono tenendo la roba; essi non sono in grado di aiutare neppure se stessi. <sup id="toc_206">58</sup>Per questo vale meglio di questi dèi bugiardi un re che mostri coraggio oppure un arnese utile in casa, di cui si serve chi l’ha acquistato; anche meglio di questi dèi bugiardi è una porta, che tenga al sicuro quanto è dentro la casa o perfino una colonna di legno in un palazzo. <sup id="toc_207">59</sup>Il sole, la luna, le stelle, essendo lucenti e destinati a servire a uno scopo obbediscono volentieri. <sup id="toc_208">60</sup>Così anche il lampo, quando appare, è ben visibile; anche il vento spira su tutta la regione. <sup id="toc_209">61</sup>Quando alle nubi è ordinato da Dio di percorrere tutta la terra, eseguiscono l’ordine; il fuoco, inviato dall’alto per consumare monti e boschi, eseguisce il comando. <sup id="toc_210">62</sup>Gli idoli invece non assomigliano né per l’aspetto né per la potenza a queste cose. <sup id="toc_211">63</sup>Perciò non si deve ritenere né dichiarare che siano dèi, poiché non possono né rendere giustizia né beneficare gli uomini. <sup id="toc_212">64</sup>Conoscendo dunque che non sono dèi, non temeteli!</p>
  <p><sup id="toc_213">65</sup>Essi non maledicono né benedicono i re; <sup id="toc_214">66</sup>non mostrano alle genti segni nel cielo, né risplendono come il sole, né illuminano come la luna. <sup id="toc_215">67</sup>Le belve sono migliori di loro, perché possono fuggire in un riparo e provvedere a se stesse. <sup id="toc_216">68</sup>Dunque, in nessuna maniera è chiaro per noi che essi sono dèi; per questo non temeteli!</p>
  <p><sup id="toc_217">69</sup>Come infatti uno spauracchio che in un cocomeraio nulla protegge, tali sono i loro idoli di legno indorati e argentati; <sup id="toc_218">70</sup>ancora, i loro idoli di legno indorati e argentati si possono paragonare a un ramo nell’orto, su cui si posa ogni sorta di uccelli, o anche a un cadavere gettato nelle tenebre. <sup id="toc_219">71</sup>Dalla porpora e dal bisso che si logorano su di loro saprete che non sono dèi; infine saranno divorati e nel paese saranno una vergogna. <sup id="toc_220">72</sup>È migliore un uomo giusto che non abbia idoli, poiché sarà lontano dal disonore.</p>
</body>
</html>