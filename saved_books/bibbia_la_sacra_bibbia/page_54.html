<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: I Vangeli</h1>
  <h2 id="toc_1">Vangelo secondo Marco</h2>
  <h3 id="toc_2">1</h3>
  <p><sup id="toc_3">1</sup>Inizio del vangelo di Gesù Cristo, Figlio di Dio. <sup id="toc_4">2</sup>Come è scritto nel profeta Isaia:</p>
  <p class="testo_rientrato"><i>Ecco, io mando il mio messaggero davanti a te,<br/>
egli ti preparerà la strada.<br/></i> <sup id="toc_5">3</sup><i>Voce di uno che grida nel deserto:<br/>
preparate la strada del Signore,<br/>
raddrizzate i suoi sentieri</i>,</p>
  <p><sup id="toc_6">4</sup>si presentò Giovanni a battezzare nel deserto, predicando un battesimo di conversione per il perdono dei peccati. <sup id="toc_7">5</sup>Accorreva a lui tutta la regione della Giudea e tutti gli abitanti di Gerusalemme. E si facevano battezzare da lui nel fiume Giordano, confessando i loro peccati. <sup id="toc_8">6</sup>Giovanni era vestito di peli di cammello, con una cintura di pelle attorno ai fianchi, si cibava di locuste e miele selvatico <sup id="toc_9">7</sup>e predicava: “Dopo di me viene uno che è più forte di me e al quale io non son degno di chinarmi per sciogliere i legacci dei suoi sandali. <sup id="toc_10">8</sup>Io vi ho battezzati con acqua, ma egli vi battezzerà con lo Spirito Santo”.</p>
  <p><sup id="toc_11">9</sup>In quei giorni Gesù venne da Nàzaret di Galilea e fu battezzato nel Giordano da Giovanni. <sup id="toc_12">10</sup>E, uscendo dall’acqua, vide aprirsi i cieli e lo Spirito discendere su di lui come una colomba. <sup id="toc_13">11</sup>E si sentì una voce dal cielo: “Tu sei il Figlio mio prediletto, in te mi sono compiaciuto”.</p>
  <p><sup id="toc_14">12</sup>Subito dopo lo Spirito lo sospinse nel deserto <sup id="toc_15">13</sup>e vi rimase quaranta giorni, tentato da satana; stava con le fiere e gli angeli lo servivano.</p>
  <p><sup id="toc_16">14</sup>Dopo che Giovanni fu arrestato, Gesù si recò nella Galilea predicando il vangelo di Dio e diceva: <sup id="toc_17">15</sup>“Il tempo è compiuto e il regno di Dio è vicino; convertitevi e credete al vangelo”.</p>
  <p><sup id="toc_18">16</sup>Passando lungo il mare della Galilea, vide Simone e Andrea, fratello di Simone, mentre gettavano le reti in mare; erano infatti pescatori. <sup id="toc_19">17</sup>Gesù disse loro: “Seguitemi, vi farò diventare pescatori di uomini”. <sup id="toc_20">18</sup>E subito, lasciate le reti, lo seguirono. <sup id="toc_21">19</sup>Andando un poco oltre, vide sulla barca anche Giacomo di Zebedèo e Giovanni suo fratello mentre riassettavano le reti. <sup id="toc_22">20</sup>Li chiamò. Ed essi, lasciato il loro padre Zebedèo sulla barca con i garzoni, lo seguirono.</p>
  <p><sup id="toc_23">21</sup>Andarono a Cafàrnao e, entrato proprio di sabato nella sinagoga, Gesù si mise ad insegnare. <sup id="toc_24">22</sup>Ed erano stupiti del suo insegnamento, perché insegnava loro come uno che ha autorità e non come gli scribi. <sup id="toc_25">23</sup>Allora un uomo che era nella sinagoga, posseduto da uno spirito immondo, si mise a gridare: <sup id="toc_26">24</sup>“Che c’entri con noi, Gesù Nazareno? Sei venuto a rovinarci! Io so chi tu sei: il santo di Dio”. <sup id="toc_27">25</sup>E Gesù lo sgridò: “Taci! Esci da quell’uomo”. <sup id="toc_28">26</sup>E lo spirito immondo, straziandolo e gridando forte, uscì da lui. <sup id="toc_29">27</sup>Tutti furono presi da timore, tanto che si chiedevano a vicenda: “Che è mai questo? Una dottrina nuova insegnata con autorità. Comanda persino agli spiriti immondi e gli obbediscono!”. <sup id="toc_30">28</sup>La sua fama si diffuse subito dovunque nei dintorni della Galilea.</p>
  <p><sup id="toc_31">29</sup>E, usciti dalla sinagoga, si recarono subito in casa di Simone e di Andrea, in compagnia di Giacomo e di Giovanni. <sup id="toc_32">30</sup>La suocera di Simone era a letto con la febbre e subito gli parlarono di lei. <sup id="toc_33">31</sup>Egli, accostatosi, la sollevò prendendola per mano; la febbre la lasciò ed essa si mise a servirli.</p>
  <p><sup id="toc_34">32</sup>Venuta la sera, dopo il tramonto del sole, gli portavano tutti i malati e gli indemoniati. <sup id="toc_35">33</sup>Tutta la città era riunita davanti alla porta. <sup id="toc_36">34</sup>Guarì molti che erano afflitti da varie malattie e scacciò molti demòni; ma non permetteva ai demòni di parlare, perché lo conoscevano.</p>
  <p><sup id="toc_37">35</sup>Al mattino si alzò quando ancora era buio e, uscito di casa, si ritirò in un luogo deserto e là pregava. <sup id="toc_38">36</sup>Ma Simone e quelli che erano con lui si misero sulle sue tracce <sup id="toc_39">37</sup>e, trovatolo, gli dissero: “Tutti ti cercano!”. <sup id="toc_40">38</sup>Egli disse loro: “Andiamocene altrove per i villaggi vicini, perché io predichi anche là; per questo infatti sono venuto!”. <sup id="toc_41">39</sup>E andò per tutta la Galilea, predicando nelle loro sinagoghe e scacciando i demòni.</p>
  <p><sup id="toc_42">40</sup>Allora venne a lui un lebbroso: lo supplicava in ginocchio e gli diceva: “Se vuoi, puoi guarirmi!”. <sup id="toc_43">41</sup>Mosso a compassione, stese la mano, lo toccò e gli disse: “Lo voglio, guarisci!”. <sup id="toc_44">42</sup>Subito la lebbra scomparve ed egli guarì. <sup id="toc_45">43</sup>E, ammonendolo severamente, lo rimandò e gli disse: <sup id="toc_46">44</sup>“Guarda di non dir niente a nessuno, ma va’, presentati al sacerdote, e offri per la tua purificazione quello che Mosè ha ordinato, a testimonianza per loro”. <sup id="toc_47">45</sup>Ma quegli, allontanatosi, cominciò a proclamare e a divulgare il fatto, al punto che Gesù non poteva più entrare pubblicamente in una città, ma se ne stava fuori, in luoghi deserti, e venivano a lui da ogni parte.</p>
  <h3 id="toc_48">2</h3>
  <p><sup id="toc_49">1</sup>Ed entrò di nuovo a Cafàrnao dopo alcuni giorni. Si seppe che era in casa <sup id="toc_50">2</sup>e si radunarono tante persone, da non esserci più posto neanche davanti alla porta, ed egli annunziava loro la parola.</p>
  <p><sup id="toc_51">3</sup>Si recarono da lui con un paralitico portato da quattro persone. <sup id="toc_52">4</sup>Non potendo però portarglielo innanzi, a causa della folla, scoperchiarono il tetto nel punto dov’egli si trovava e, fatta un’apertura, calarono il lettuccio su cui giaceva il paralitico. <sup id="toc_53">5</sup>Gesù, vista la loro fede, disse al paralitico: “Figliolo, ti sono rimessi i tuoi peccati”.</p>
  <p><sup id="toc_54">6</sup>Seduti là erano alcuni scribi che pensavano in cuor loro: <sup id="toc_55">7</sup>“Perché costui parla così? Bestemmia! Chi può rimettere i peccati se non Dio solo?”.</p>
  <p><sup id="toc_56">8</sup>Ma Gesù, avendo subito conosciuto nel suo spirito che così pensavano tra sé, disse loro: “Perché pensate così nei vostri cuori? <sup id="toc_57">9</sup>Che cosa è più facile: dire al paralitico: Ti sono rimessi i peccati, o dire: Alzati, prendi il tuo lettuccio e cammina? <sup id="toc_58">10</sup>Ora, perché sappiate che il Figlio dell’uomo ha il potere sulla terra di rimettere i peccati, <sup id="toc_59">11</sup>ti ordino – disse al paralitico – alzati, prendi il tuo lettuccio e va’ a casa tua”. <sup id="toc_60">12</sup>Quegli si alzò, prese il suo lettuccio e se ne andò in presenza di tutti e tutti si meravigliarono e lodavano Dio dicendo: “Non abbiamo mai visto nulla di simile!”.</p>
  <p><sup id="toc_61">13</sup>Uscì di nuovo lungo il mare; tutta la folla veniva a lui ed egli li ammaestrava. <sup id="toc_62">14</sup>Nel passare, vide Levi, il figlio di Alfeo, seduto al banco delle imposte, e gli disse: “Seguimi”.</p>
  <p>Egli, alzatosi, lo seguì.</p>
  <p><sup id="toc_63">15</sup>Mentre Gesù stava a mensa in casa di lui, molti pubblicani e peccatori si misero a mensa insieme con Gesù e i suoi discepoli; erano molti infatti quelli che lo seguivano. <sup id="toc_64">16</sup>Allora gli scribi della setta dei farisei, vedendolo mangiare con i peccatori e i pubblicani, dicevano ai suoi discepoli: “Come mai egli mangia e beve in compagnia dei pubblicani e dei peccatori?”. <sup id="toc_65">17</sup>Avendo udito questo, Gesù disse loro: “Non sono i sani che hanno bisogno del medico, ma i malati; non sono venuto per chiamare i giusti, ma i peccatori”.</p>
  <p><sup id="toc_66">18</sup>Ora i discepoli di Giovanni e i farisei stavano facendo un digiuno. Si recarono allora da Gesù e gli dissero: “Perché i discepoli di Giovanni e i discepoli dei farisei digiunano, mentre i tuoi discepoli non digiunano?”. <sup id="toc_67">19</sup>Gesù disse loro: “Possono forse digiunare gli invitati a nozze quando lo sposo è con loro? Finché hanno lo sposo con loro, non possono digiunare. <sup id="toc_68">20</sup>Ma verranno i giorni in cui sarà loro tolto lo sposo e allora digiuneranno. <sup id="toc_69">21</sup>Nessuno cuce una toppa di panno grezzo su un vestito vecchio; altrimenti il rattoppo nuovo squarcia il vecchio e si forma uno strappo peggiore. <sup id="toc_70">22</sup>E nessuno versa vino nuovo in otri vecchi, altrimenti il vino spaccherà gli otri e si perdono vino e otri, ma vino nuovo in otri nuovi”.</p>
  <p><sup id="toc_71">23</sup>In giorno di sabato Gesù passava per i campi di grano, e i discepoli, camminando, cominciarono a strappare le spighe. <sup id="toc_72">24</sup>I farisei gli dissero: “Vedi, perché essi fanno di sabato quel che non è permesso?”. <sup id="toc_73">25</sup>Ma egli rispose loro: “Non avete mai letto che cosa fece Davide quando si trovò nel bisogno ed ebbe fame, lui e i suoi compagni? <sup id="toc_74">26</sup>Come entrò nella casa di Dio, sotto il sommo sacerdote Abiatàr, e mangiò i pani dell’offerta, che soltanto ai sacerdoti è lecito mangiare, e ne diede anche ai suoi compagni?”. <sup id="toc_75">27</sup>E diceva loro: “Il sabato è stato fatto per l’uomo e non l’uomo per il sabato! <sup id="toc_76">28</sup>Perciò il Figlio dell’uomo è signore anche del sabato”.</p>
  <h3 id="toc_77">3</h3>
  <p><sup id="toc_78">1</sup>Entrò di nuovo nella sinagoga. C’era un uomo che aveva una mano inaridita, <sup id="toc_79">2</sup>e lo osservavano per vedere se lo guariva in giorno di sabato per poi accusarlo. <sup id="toc_80">3</sup>Egli disse all’uomo che aveva la mano inaridita: “Mettiti nel mezzo!”. <sup id="toc_81">4</sup>Poi domandò loro: “È lecito in giorno di sabato fare il bene o il male, salvare una vita o toglierla?”. <sup id="toc_82">5</sup>Ma essi tacevano. E guardandoli tutt’intorno con indignazione, rattristato per la durezza dei loro cuori, disse a quell’uomo: “Stendi la mano!”. La stese e la sua mano fu risanata. <sup id="toc_83">6</sup>E i farisei uscirono subito con gli erodiani e tennero consiglio contro di lui per farlo morire.</p>
  <p><sup id="toc_84">7</sup>Gesù intanto si ritirò presso il mare con i suoi discepoli e lo seguì molta folla dalla Galilea. <sup id="toc_85">8</sup>Dalla Giudea e da Gerusalemme e dall’Idumea e dalla Transgiordania e dalle parti di Tiro e Sidone una gran folla, sentendo ciò che faceva, si recò da lui. <sup id="toc_86">9</sup>Allora egli pregò i suoi discepoli che gli mettessero a disposizione una barca, a causa della folla, perché non lo schiacciassero. <sup id="toc_87">10</sup>Infatti ne aveva guariti molti, così che quanti avevano qualche male gli si gettavano addosso per toccarlo.</p>
  <p><sup id="toc_88">11</sup>Gli spiriti immondi, quando lo vedevano, gli si gettavano ai piedi gridando: “Tu sei il Figlio di Dio!”. <sup id="toc_89">12</sup>Ma egli li sgridava severamente perché non lo manifestassero.</p>
  <p><sup id="toc_90">13</sup>Salì poi sul monte, chiamò a sé quelli che egli volle ed essi andarono da lui. <sup id="toc_91">14</sup>Ne costituì Dodici che stessero con lui <sup id="toc_92">15</sup>e anche per mandarli a predicare e perché avessero il potere di scacciare i demòni.</p>
  <p><sup id="toc_93">16</sup>Costituì dunque i Dodici: Simone, al quale impose il nome di Pietro; <sup id="toc_94">17</sup>poi Giacomo di Zebedèo e Giovanni fratello di Giacomo, ai quali diede il nome di Boanèrghes, cioè figli del tuono; <sup id="toc_95">18</sup>e Andrea, Filippo, Bartolomeo, Matteo, Tommaso, Giacomo di Alfeo, Taddeo, Simone il Cananèo <sup id="toc_96">19</sup>e Giuda Iscariota, quello che poi lo tradì.</p>
  <p><sup id="toc_97">20</sup>Entrò in una casa e si radunò di nuovo attorno a lui molta folla, al punto che non potevano neppure prendere cibo. <sup id="toc_98">21</sup>Allora i suoi, sentito questo, uscirono per andare a prenderlo; poiché dicevano: “È fuori di sé”.</p>
  <p><sup id="toc_99">22</sup>Ma gli scribi, che erano discesi da Gerusalemme, dicevano: “Costui è posseduto da Beelzebùl e scaccia i demòni per mezzo del principe dei demòni”. <sup id="toc_100">23</sup>Ma egli, chiamatili, diceva loro in parabole: “Come può satana scacciare satana? <sup id="toc_101">24</sup>Se un regno è diviso in se stesso, quel regno non può reggersi; <sup id="toc_102">25</sup>se una casa è divisa in se stessa, quella casa non può reggersi. <sup id="toc_103">26</sup>Alla stessa maniera, se satana si ribella contro se stesso ed è diviso, non può resistere, ma sta per finire. <sup id="toc_104">27</sup>Nessuno può entrare nella casa di un uomo forte e rapire le sue cose se prima non avrà legato l’uomo forte; allora ne saccheggerà la casa. <sup id="toc_105">28</sup>In verità vi dico: tutti i peccati saranno perdonati ai figli degli uomini e anche tutte le bestemmie che diranno; <sup id="toc_106">29</sup>ma chi avrà bestemmiato contro lo Spirito santo, non avrà perdono in eterno: sarà reo di colpa eterna”. <sup id="toc_107">30</sup>Poiché dicevano: “È posseduto da uno spirito immondo”.</p>
  <p><sup id="toc_108">31</sup>Giunsero sua madre e i suoi fratelli e, stando fuori, lo mandarono a chiamare. <sup id="toc_109">32</sup>Tutto attorno era seduta la folla e gli dissero: “Ecco tua madre, i tuoi fratelli e le tue sorelle sono fuori e ti cercano”. <sup id="toc_110">33</sup>Ma egli rispose loro: “Chi è mia madre e chi sono i miei fratelli?”. <sup id="toc_111">34</sup>Girando lo sguardo su quelli che gli stavano seduti attorno, disse: “Ecco mia madre e i miei fratelli! <sup id="toc_112">35</sup>Chi compie la volontà di Dio, costui è mio fratello, sorella e madre”.</p>
  <h3 id="toc_113">4</h3>
  <p><sup id="toc_114">1</sup>Di nuovo si mise a insegnare lungo il mare. E si riunì attorno a lui una folla enorme, tanto che egli salì su una barca e là restò seduto, stando in mare, mentre la folla era a terra lungo la riva. <sup id="toc_115">2</sup>Insegnava loro molte cose in parabole e diceva loro nel suo insegnamento: <sup id="toc_116">3</sup>“Ascoltate. Ecco, uscì il seminatore a seminare. <sup id="toc_117">4</sup>Mentre seminava, una parte cadde lungo la strada e vennero gli uccelli e la divorarono. <sup id="toc_118">5</sup>Un’altra cadde fra i sassi, dove non c’era molta terra, e subito spuntò perché non c’era un terreno profondo; <sup id="toc_119">6</sup>ma quando si levò il sole, restò bruciata e, non avendo radice, si seccò. <sup id="toc_120">7</sup>Un’altra cadde tra le spine; le spine crebbero, la soffocarono e non diede frutto. <sup id="toc_121">8</sup>E un’altra cadde sulla terra buona, diede frutto che venne su e crebbe, e rese ora il trenta, ora il sessanta e ora il cento per uno”. <sup id="toc_122">9</sup>E diceva: “Chi ha orecchi per intendere intenda!”.</p>
  <p><sup id="toc_123">10</sup>Quando poi fu solo, i suoi insieme ai Dodici lo interrogavano sulle parabole. Ed egli disse loro: <sup id="toc_124">11</sup>“A voi è stato confidato il mistero del regno di Dio; a quelli di fuori invece tutto viene esposto in parabole, <sup id="toc_125">12</sup>perché:</p>
  <p class="testo_rientrato"><i>guardino, ma non vedano, ascoltino, ma non intendano,<br/>
perché non si convertano e venga loro perdonato</i>“.</p>
  <p><sup id="toc_126">13</sup>Continuò dicendo loro: “Se non comprendete questa parabola, come potrete capire tutte le altre parabole? <sup id="toc_127">14</sup>Il seminatore semina la parola. <sup id="toc_128">15</sup>Quelli lungo la strada sono coloro nei quali viene seminata la parola; ma quando l’ascoltano, subito viene satana, e porta via la parola seminata in loro. <sup id="toc_129">16</sup>Similmente quelli che ricevono il seme sulle pietre sono coloro che, quando ascoltano la parola, subito l’accolgono con gioia, <sup id="toc_130">17</sup>ma non hanno radice in se stessi, sono incostanti e quindi, al sopraggiungere di qualche tribolazione o persecuzione a causa della parola, subito si abbattono. <sup id="toc_131">18</sup>Altri sono quelli che ricevono il seme tra le spine: sono coloro che hanno ascoltato la parola, <sup id="toc_132">19</sup>ma sopraggiungono le preoccupazioni del mondo e l’inganno della ricchezza e tutte le altre bramosie, soffocano la parola e questa rimane senza frutto.<sup id="toc_133">20</sup>Quelli poi che ricevono il seme su un terreno buono, sono coloro che ascoltano la parola, l’accolgono e portano frutto nella misura chi del trenta, chi del sessanta, chi del cento per uno”.</p>
  <p><sup id="toc_134">21</sup>Diceva loro: “Si porta forse la lampada per metterla sotto il moggio o sotto il letto? O piuttosto per metterla sul lucerniere? <sup id="toc_135">22</sup>Non c’è nulla infatti di nascosto che non debba essere manifestato e nulla di segreto che non debba essere messo in luce. <sup id="toc_136">23</sup>Se uno ha orecchi per intendere, intenda!”.</p>
  <p><sup id="toc_137">24</sup>Diceva loro: “Fate attenzione a quello che udite: Con la stessa misura con la quale misurate, sarete misurati anche voi; anzi vi sarà dato di più. <sup id="toc_138">25</sup>Poiché a chi ha, sarà dato e a chi non ha, sarà tolto anche quello che ha”.</p>
  <p><sup id="toc_139">26</sup>Diceva: “Il regno di Dio è come un uomo che getta il seme nella terra; <sup id="toc_140">27</sup>dorma o vegli, di notte o di giorno, il seme germoglia e cresce; come, egli stesso non lo sa. <sup id="toc_141">28</sup>Poiché la terra produce spontaneamente, prima lo stelo, poi la spiga, poi il chicco pieno nella spiga. <sup id="toc_142">29</sup>Quando il frutto è pronto, subito si mette mano alla falce, perché è venuta la mietitura”.</p>
  <p><sup id="toc_143">30</sup>Diceva: “A che cosa possiamo paragonare il regno di Dio o con quale parabola possiamo descriverlo? <sup id="toc_144">31</sup>Esso è come un granellino di senapa che, quando viene seminato per terra, è il più piccolo di tutti semi che sono sulla terra; <sup id="toc_145">32</sup>ma appena seminato cresce e diviene più grande di tutti gli ortaggi e fa rami tanto grandi che gli uccelli del cielo possono ripararsi alla sua ombra”.</p>
  <p><sup id="toc_146">33</sup>Con molte parabole di questo genere annunziava loro la parola secondo quello che potevano intendere. <sup id="toc_147">34</sup>Senza parabole non parlava loro; ma in privato, ai suoi discepoli, spiegava ogni cosa.</p>
  <p><sup id="toc_148">35</sup>In quel medesimo giorno, verso sera, disse loro: “Passiamo all’altra riva”. <sup id="toc_149">36</sup>E lasciata la folla, lo presero con sé, così com’era, nella barca. C’erano anche altre barche con lui. <sup id="toc_150">37</sup>Nel frattempo si sollevò una gran tempesta di vento e gettava le onde nella barca, tanto che ormai era piena. <sup id="toc_151">38</sup>Egli se ne stava a poppa, sul cuscino, e dormiva. Allora lo svegliarono e gli dissero: “Maestro, non t’importa che moriamo?”. <sup id="toc_152">39</sup>Destatosi, sgridò il vento e disse al mare: “Taci, calmati!”. Il vento cessò e vi fu grande bonaccia. <sup id="toc_153">40</sup>Poi disse loro: “Perché siete così paurosi? Non avete ancora fede?”. <sup id="toc_154">41</sup>E furono presi da grande timore e si dicevano l’un l’altro: “Chi è dunque costui, al quale anche il vento e il mare obbediscono?”.</p>
  <h3 id="toc_155">5</h3>
  <p><sup id="toc_156">1</sup>Intanto giunsero all’altra riva del mare, nella regione dei Gerasèni. <sup id="toc_157">2</sup>Come scese dalla barca, gli venne incontro dai sepolcri un uomo posseduto da uno spirito immondo. <sup id="toc_158">3</sup>Egli aveva la sua dimora nei sepolcri e nessuno più riusciva a tenerlo legato neanche con catene, <sup id="toc_159">4</sup>perché più volte era stato legato con ceppi e catene, ma aveva sempre spezzato le catene e infranto i ceppi, e nessuno più riusciva a domarlo. <sup id="toc_160">5</sup>Continuamente, notte e giorno, tra i sepolcri e sui monti, gridava e si percuoteva con pietre. <sup id="toc_161">6</sup>Visto Gesù da lontano, accorse, gli si gettò ai piedi, <sup id="toc_162">7</sup>e urlando a gran voce disse: “Che hai tu in comune con me, Gesù, Figlio del Dio altissimo? Ti scongiuro, in nome di Dio, non tormentarmi!”. <sup id="toc_163">8</sup>Gli diceva infatti: “Esci, spirito immondo, da quest’uomo!”. <sup id="toc_164">9</sup>E gli domandò: “Come ti chiami?”. “Mi chiamo Legione, gli rispose, perché siamo in molti”. <sup id="toc_165">10</sup>E prese a scongiurarlo con insistenza perché non lo cacciasse fuori da quella regione.</p>
  <p><sup id="toc_166">11</sup>Ora c’era là, sul monte, un numeroso branco di porci al pascolo. <sup id="toc_167">12</sup>E gli spiriti lo scongiurarono: “Mandaci da quei porci, perché entriamo in essi”. <sup id="toc_168">13</sup>Glielo permise. E gli spiriti immondi uscirono ed entrarono nei porci e il branco si precipitò dal burrone nel mare; erano circa duemila e affogarono uno dopo l’altro nel mare. <sup id="toc_169">14</sup>I mandriani allora fuggirono, portarono la notizia in città e nella campagna e la gente si mosse a vedere che cosa fosse accaduto.</p>
  <p><sup id="toc_170">15</sup>Giunti che furono da Gesù, videro l’indemoniato seduto, vestito e sano di mente, lui che era stato posseduto dalla Legione, ed ebbero paura. <sup id="toc_171">16</sup>Quelli che avevano visto tutto, spiegarono loro che cosa era accaduto all’indemoniato e il fatto dei porci. <sup id="toc_172">17</sup>Ed essi si misero a pregarlo di andarsene dal loro territorio. <sup id="toc_173">18</sup>Mentre risaliva nella barca, colui che era stato indemoniato lo pregava di permettergli di stare con lui. <sup id="toc_174">19</sup>Non glielo permise, ma gli disse: “Va’ nella tua casa, dai tuoi, annunzia loro ciò che il Signore ti ha fatto e la misericordia che ti ha usato”. <sup id="toc_175">20</sup>Egli se ne andò e si mise a proclamare per la Decàpoli ciò che Gesù gli aveva fatto, e tutti ne erano meravigliati.</p>
  <p><sup id="toc_176">21</sup>Essendo passato di nuovo Gesù all’altra riva, gli si radunò attorno molta folla, ed egli stava lungo il mare. <sup id="toc_177">22</sup>Si recò da lui uno dei capi della sinagoga, di nome Giàiro, il quale, vedutolo, gli si gettò ai piedi <sup id="toc_178">23</sup>e lo pregava con insistenza: “La mia figlioletta è agli estremi; vieni a imporle le mani perché sia guarita e viva”. <sup id="toc_179">24</sup>Gesù andò con lui. Molta folla lo seguiva e gli si stringeva intorno.</p>
  <p><sup id="toc_180">25</sup>Or una donna, che da dodici anni era affetta da emorragia <sup id="toc_181">26</sup>e aveva molto sofferto per opera di molti medici, spendendo tutti i suoi averi senza nessun vantaggio, anzi peggiorando, <sup id="toc_182">27</sup>udito parlare di Gesù, venne tra la folla, alle sue spalle, e gli toccò il mantello. Diceva infatti: <sup id="toc_183">28</sup>“Se riuscirò anche solo a toccare il suo mantello, sarò guarita”. <sup id="toc_184">29</sup>E subito le si fermò il flusso di sangue, e sentì nel suo corpo che era stata guarita da quel male.</p>
  <p><sup id="toc_185">30</sup>Ma subito Gesù, avvertita la potenza che era uscita da lui, si voltò alla folla dicendo: “Chi mi ha toccato il mantello?”. <sup id="toc_186">31</sup>I discepoli gli dissero: “Tu vedi la folla che ti si stringe attorno e dici: Chi mi ha toccato?”. <sup id="toc_187">32</sup>Egli intanto guardava intorno, per vedere colei che aveva fatto questo. <sup id="toc_188">33</sup>E la donna impaurita e tremante, sapendo ciò che le era accaduto, venne, gli si gettò davanti e gli disse tutta la verità. <sup id="toc_189">34</sup>Gesù rispose: “Figlia, la tua fede ti ha salvata. Va’ in pace e sii guarita dal tuo male”.</p>
  <p><sup id="toc_190">35</sup>Mentre ancora parlava, dalla casa del capo della sinagoga vennero a dirgli: “Tua figlia è morta. Perché disturbi ancora il Maestro?”. <sup id="toc_191">36</sup>Ma Gesù, udito quanto dicevano, disse al capo della sinagoga: “Non temere, continua solo ad aver fede!”. <sup id="toc_192">37</sup>E non permise a nessuno di seguirlo fuorché a Pietro, Giacomo e Giovanni, fratello di Giacomo. <sup id="toc_193">38</sup>Giunsero alla casa del capo della sinagoga ed egli vide trambusto e gente che piangeva e urlava. <sup id="toc_194">39</sup>Entrato, disse loro: “Perché fate tanto strepito e piangete? La bambina non è morta, ma dorme”. <sup id="toc_195">40</sup>Ed essi lo deridevano. Ma egli, cacciati tutti fuori, prese con sé il padre e la madre della fanciulla e quelli che erano con lui, ed entrò dove era la bambina.<sup id="toc_196">41</sup>Presa la mano della bambina, le disse: “Talità kum”, che significa: “Fanciulla, io ti dico, alzati!”. <sup id="toc_197">42</sup>Subito la fanciulla si alzò e si mise a camminare; aveva dodici anni. Essi furono presi da grande stupore. <sup id="toc_198">43</sup>Gesù raccomandò loro con insistenza che nessuno venisse a saperlo e ordinò di darle da mangiare.</p>
  <h3 id="toc_199">6</h3>
  <p><sup id="toc_200">1</sup>Partito quindi di là, andò nella sua patria e i discepoli lo seguirono. <sup id="toc_201">2</sup>Venuto il sabato, incominciò a insegnare nella sinagoga. E molti ascoltandolo rimanevano stupiti e dicevano: “Donde gli vengono queste cose? E che sapienza è mai questa che gli è stata data? E questi prodigi compiuti dalle sue mani? <sup id="toc_202">3</sup>Non è costui il carpentiere, il figlio di Maria, il fratello di Giacomo, di Ioses, di Giuda e di Simone? E le sue sorelle non stanno qui da noi?”. E si scandalizzavano di lui. <sup id="toc_203">4</sup>Ma Gesù disse loro: “Un profeta non è disprezzato che nella sua patria, tra i suoi parenti e in casa sua”. <sup id="toc_204">5</sup>E non vi poté operare nessun prodigio, ma solo impose le mani a pochi ammalati e li guarì. <sup id="toc_205">6</sup>E si meravigliava della loro incredulità.</p>
  <p>Gesù andava attorno per i villaggi, insegnando.</p>
  <p><sup id="toc_206">7</sup>Allora chiamò i Dodici, ed incominciò a mandarli a due a due e diede loro potere sugli spiriti immondi. <sup id="toc_207">8</sup>E ordinò loro che, oltre al bastone, non prendessero nulla per il viaggio: né pane, né bisaccia, né denaro nella borsa; <sup id="toc_208">9</sup>ma, calzati solo i sandali, non indossassero due tuniche. <sup id="toc_209">10</sup>E diceva loro: “Entrati in una casa, rimanetevi fino a che ve ne andiate da quel luogo. <sup id="toc_210">11</sup>Se in qualche luogo non vi riceveranno e non vi ascolteranno, andandovene, scuotete la polvere di sotto ai vostri piedi, a testimonianza per loro”. <sup id="toc_211">12</sup>E partiti, predicavano che la gente si convertisse, <sup id="toc_212">13</sup>scacciavano molti demòni, ungevano di olio molti infermi e li guarivano.</p>
  <p><sup id="toc_213">14</sup>Il re Erode sentì parlare di Gesù, poiché intanto il suo nome era diventato famoso. Si diceva: “Giovanni il Battista è risuscitato dai morti e per questo il potere dei miracoli opera in lui”. <sup id="toc_214">15</sup>Altri invece dicevano: “È Elia”; altri dicevano ancora: “È un profeta, come uno dei profeti”. <sup id="toc_215">16</sup>Ma Erode, al sentirne parlare, diceva: “Quel Giovanni che io ho fatto decapitare è risuscitato!”.</p>
  <p><sup id="toc_216">17</sup>Erode infatti aveva fatto arrestare Giovanni e lo aveva messo in prigione a causa di Erodìade, moglie di suo fratello Filippo, che egli aveva sposata. <sup id="toc_217">18</sup>Giovanni diceva a Erode: “Non ti è lecito tenere la moglie di tuo fratello”. <sup id="toc_218">19</sup>Per questo Erodìade gli portava rancore e avrebbe voluto farlo uccidere, ma non poteva, <sup id="toc_219">20</sup>perché Erode temeva Giovanni, sapendolo giusto e santo, e vigilava su di lui; e anche se nell’ascoltarlo restava molto perplesso, tuttavia lo ascoltava volentieri.</p>
  <p><sup id="toc_220">21</sup>Venne però il giorno propizio, quando Erode per il suo compleanno fece un banchetto per i grandi della sua corte, gli ufficiali e i notabili della Galilea. <sup id="toc_221">22</sup>Entrata la figlia della stessa Erodìade, danzò e piacque a Erode e ai commensali. Allora il re disse alla ragazza: “Chiedimi quello che vuoi e io te lo darò”. <sup id="toc_222">23</sup>E le fece questo giuramento: “Qualsiasi cosa mi chiederai, te la darò, fosse anche la metà del mio regno”. <sup id="toc_223">24</sup>La ragazza uscì e disse alla madre: “Che cosa devo chiedere?”. Quella rispose: “La testa di Giovanni il Battista”. <sup id="toc_224">25</sup>Ed entrata di corsa dal re fece la richiesta dicendo: “Voglio che tu mi dia subito su un vassoio la testa di Giovanni il Battista”. <sup id="toc_225">26</sup>Il re divenne triste; tuttavia, a motivo del giuramento e dei commensali, non volle opporle un rifiuto. <sup id="toc_226">27</sup>Subito il re mandò una guardia con l’ordine che gli fosse portata la testa. <sup id="toc_227">28</sup>La guardia andò, lo decapitò in prigione e portò la testa su un vassoio, la diede alla ragazza e la ragazza la diede a sua madre. <sup id="toc_228">29</sup>I discepoli di Giovanni, saputa la cosa, vennero, ne presero il cadavere e lo posero in un sepolcro.</p>
  <p><sup id="toc_229">30</sup>Gli apostoli si riunirono attorno a Gesù e gli riferirono tutto quello che avevano fatto e insegnato. <sup id="toc_230">31</sup>Ed egli disse loro: “Venite in disparte, in un luogo solitario, e riposatevi un po’”. Era infatti molta la folla che andava e veniva e non avevano più neanche il tempo di mangiare. <sup id="toc_231">32</sup>Allora partirono sulla barca verso un luogo solitario, in disparte.</p>
  <p><sup id="toc_232">33</sup>Molti però li videro partire e capirono, e da tutte le città cominciarono ad accorrere là a piedi e li precedettero. <sup id="toc_233">34</sup>Sbarcando, vide molta folla e si commosse per loro, perché erano come pecore senza pastore, e si mise a insegnare loro molte cose. <sup id="toc_234">35</sup>Essendosi ormai fatto tardi, gli si avvicinarono i discepoli dicendo: “Questo luogo è solitario ed è ormai tardi; <sup id="toc_235">36</sup>congedali perciò, in modo che, andando per le campagne e i villaggi vicini, possano comprarsi da mangiare”. <sup id="toc_236">37</sup>Ma egli rispose: “Voi stessi date loro da mangiare”. Gli dissero: “Dobbiamo andar noi a comprare duecento denari di pane e dare loro da mangiare?”. <sup id="toc_237">38</sup>Ma egli replicò loro: “Quanti pani avete? Andate a vedere”. E accertatisi, riferirono: “Cinque pani e due pesci”. <sup id="toc_238">39</sup>Allora ordinò loro di farli mettere tutti a sedere, a gruppi, sull’erba verde. <sup id="toc_239">40</sup>E sedettero tutti a gruppi e gruppetti di cento e di cinquanta. <sup id="toc_240">41</sup>Presi i cinque pani e i due pesci, levò gli occhi al cielo, pronunziò la benedizione, spezzò i pani e li dava ai discepoli perché li distribuissero; e divise i due pesci fra tutti. <sup id="toc_241">42</sup>Tutti mangiarono e si sfamarono, <sup id="toc_242">43</sup>e portarono via dodici ceste piene di pezzi di pane e anche dei pesci. <sup id="toc_243">44</sup>Quelli che avevano mangiato i pani erano cinquemila uomini.</p>
  <p><sup id="toc_244">45</sup>Ordinò poi ai discepoli di salire sulla barca e precederlo sull’altra riva, verso Betsàida, mentre egli avrebbe licenziato la folla. <sup id="toc_245">46</sup>Appena li ebbe congedati, salì sul monte a pregare. <sup id="toc_246">47</sup>Venuta la sera, la barca era in mezzo al mare ed egli solo a terra. <sup id="toc_247">48</sup>Vedendoli però tutti affaticati nel remare, poiché avevano il vento contrario, già verso l’ultima parte della notte andò verso di loro camminando sul mare, e voleva oltrepassarli. <sup id="toc_248">49</sup>Essi, vedendolo camminare sul mare, pensarono: “È un fantasma”, e cominciarono a gridare, <sup id="toc_249">50</sup>perché tutti lo avevano visto ed erano rimasti turbati. Ma egli subito rivolse loro la parola e disse: “Coraggio, sono io, non temete!”. <sup id="toc_250">51</sup>Quindi salì con loro sulla barca e il vento cessò. Ed erano enormemente stupiti in se stessi, <sup id="toc_251">52</sup>perché non avevano capito il fatto dei pani, essendo il loro cuore indurito.</p>
  <p><sup id="toc_252">53</sup>Compiuta la traversata, approdarono e presero terra a Genèsaret. <sup id="toc_253">54</sup>Appena scesi dalla barca, la gente lo riconobbe, <sup id="toc_254">55</sup>e accorrendo da tutta quella regione cominciarono a portargli sui lettucci quelli che stavano male, dovunque udivano che si trovasse. <sup id="toc_255">56</sup>E dovunque giungeva, in villaggi o città o campagne, ponevano i malati nelle piazze e lo pregavano di potergli toccare almeno la frangia del mantello; e quanti lo toccavano guarivano.</p>
  <h3 id="toc_256">7</h3>
  <p><sup id="toc_257">1</sup>Allora si riunirono attorno a lui i farisei e alcuni degli scribi venuti da Gerusalemme. <sup id="toc_258">2</sup>Avendo visto che alcuni dei suoi discepoli prendevano cibo con mani immonde, cioè non lavate – <sup id="toc_259">3</sup>i farisei infatti e tutti i Giudei non mangiano se non si sono lavate le mani fino al gomito, attenendosi alla tradizione degli antichi, <sup id="toc_260">4</sup>e tornando dal mercato non mangiano senza aver fatto le abluzioni, e osservano molte altre cose per tradizione, come lavature di bicchieri, stoviglie e oggetti di rame – <sup id="toc_261">5</sup>quei farisei e scribi lo interrogarono: “Perché i tuoi discepoli non si comportano secondo la tradizione degli antichi, ma prendono cibo con mani immonde?”. <sup id="toc_262">6</sup>Ed egli rispose loro: “Bene ha profetato Isaia di voi, ipocriti, come sta scritto:</p>
  <p class="testo_rientrato"><i>Questo popolo mi onora con le labbra,<br/>
ma il suo cuore è lontano da me</i>.<br/> <sup id="toc_263">7</sup><i>Invano essi mi rendono culto,<br/>
insegnando dottrine che sono precetti di uomini</i>.</p>
  <p><sup id="toc_264">8</sup>Trascurando il comandamento di Dio, voi osservate la tradizione degli uomini”. <sup id="toc_265">9</sup>E aggiungeva: “Siete veramente abili nell’eludere il comandamento di Dio, per osservare la vostra tradizione. <sup id="toc_266">10</sup>Mosè infatti disse: <i>Onora tuo padre e tua madre</i>, e <i>chi maledice il padre e la madre sia messo a morte</i>. <sup id="toc_267">11</sup>Voi invece dicendo: Se uno dichiara al padre o alla madre: è Korbàn, cioè offerta sacra, quello che ti sarebbe dovuto da me, <sup id="toc_268">12</sup>non gli permettete più di fare nulla per il padre e la madre, <sup id="toc_269">13</sup>annullando così la parola di Dio con la tradizione che avete tramandato voi. E di cose simili ne fate molte”.</p>
  <p><sup id="toc_270">14</sup>Chiamata di nuovo la folla, diceva loro: “Ascoltatemi tutti e intendete bene: <sup id="toc_271">15</sup>non c’è nulla fuori dell’uomo che, entrando in lui, possa contaminarlo; sono invece le cose che escono dall’uomo a contaminarlo”. <sup id="toc_272">16</sup>.</p>
  <p><sup id="toc_273">17</sup>Quando entrò in una casa lontano dalla folla, i discepoli lo interrogarono sul significato di quella parabola. <sup id="toc_274">18</sup>E disse loro: “Siete anche voi così privi di intelletto? Non capite che tutto ciò che entra nell’uomo dal di fuori non può contaminarlo, <sup id="toc_275">19</sup>perché non gli entra nel cuore ma nel ventre e va a finire nella fogna?”. Dichiarava così mondi tutti gli alimenti. <sup id="toc_276">20</sup>Quindi soggiunse: “Ciò che esce dall’uomo, questo sì contamina l’uomo. <sup id="toc_277">21</sup>Dal di dentro infatti, cioè dal cuore degli uomini, escono le intenzioni cattive: fornicazioni, furti, omicidi, <sup id="toc_278">22</sup>adultéri, cupidigie, malvagità, inganno, impudicizia, invidia, calunnia, superbia, stoltezza. <sup id="toc_279">23</sup>Tutte queste cose cattive vengono fuori dal di dentro e contaminano l’uomo”.</p>
  <p><sup id="toc_280">24</sup>Partito di là, andò nella regione di Tiro e di Sidone. Ed entrato in una casa, voleva che nessuno lo sapesse, ma non poté restare nascosto. <sup id="toc_281">25</sup>Subito una donna che aveva la sua figlioletta posseduta da uno spirito immondo, appena lo seppe, andò e si gettò ai suoi piedi. <sup id="toc_282">26</sup>Ora, quella donna che lo pregava di scacciare il demonio dalla figlia era greca, di origine siro-fenicia. <sup id="toc_283">27</sup>Ed egli le disse: “Lascia prima che si sfamino i figli; non è bene prendere il pane dei figli e gettarlo ai cagnolini”. <sup id="toc_284">28</sup>Ma essa replicò: “Sì, Signore, ma anche i cagnolini sotto la tavola mangiano delle briciole dei figli”. <sup id="toc_285">29</sup>Allora le disse: “Per questa tua parola va’, il demonio è uscito da tua figlia”.</p>
  <p><sup id="toc_286">30</sup>Tornata a casa, trovò la bambina coricata sul letto e il demonio se n’era andato.</p>
  <p><sup id="toc_287">31</sup>Di ritorno dalla regione di Tiro, passò per Sidone, dirigendosi verso il mare di Galilea in pieno territorio della Decàpoli. <sup id="toc_288">32</sup>E gli condussero un sordomuto, pregandolo di imporgli la mano. <sup id="toc_289">33</sup>E portandolo in disparte lontano dalla folla, gli pose le dita negli orecchi e con la saliva gli toccò la lingua; <sup id="toc_290">34</sup>guardando quindi verso il cielo, emise un sospiro e disse: “Effatà” cioè: “Apriti!”. <sup id="toc_291">35</sup>E subito gli si aprirono gli orecchi, si sciolse il nodo della sua lingua e parlava correttamente. <sup id="toc_292">36</sup>E comandò loro di non dirlo a nessuno. Ma più egli lo raccomandava, più essi ne parlavano <sup id="toc_293">37</sup>e, pieni di stupore, dicevano: “Ha fatto bene ogni cosa; fa udire i sordi e fa parlare i muti!”.</p>
  <h3 id="toc_294">8</h3>
  <p><sup id="toc_295">1</sup>In quei giorni, essendoci di nuovo molta folla che non aveva da mangiare, chiamò a sé i discepoli e disse loro: <sup id="toc_296">2</sup>“Sento compassione di questa folla, perché già da tre giorni mi stanno dietro e non hanno da mangiare. <sup id="toc_297">3</sup>Se li rimando digiuni alle proprie case, verranno meno per via; e alcuni di loro vengono di lontano”. <sup id="toc_298">4</sup>Gli risposero i discepoli: “E come si potrebbe sfamarli di pane qui, in un deserto?”. <sup id="toc_299">5</sup>E domandò loro: “Quanti pani avete?”. Gli dissero: “Sette”. <sup id="toc_300">6</sup>Gesù ordinò alla folla di sedersi per terra. Presi allora quei sette pani, rese grazie, li spezzò e li diede ai discepoli perché li distribuissero; ed essi li distribuirono alla folla. <sup id="toc_301">7</sup>Avevano anche pochi pesciolini; dopo aver pronunziata la benedizione su di essi, disse di distribuire anche quelli. <sup id="toc_302">8</sup>Così essi mangiarono e si saziarono; e portarono via sette sporte di pezzi avanzati. <sup id="toc_303">9</sup>Erano circa quattromila. E li congedò.</p>
  <p><sup id="toc_304">10</sup>Salì poi sulla barca con i suoi discepoli e andò dalle parti di Dalmanùta.</p>
  <p><sup id="toc_305">11</sup>Allora vennero i farisei e incominciarono a discutere con lui, chiedendogli un segno dal cielo, per metterlo alla prova. <sup id="toc_306">12</sup>Ma egli, traendo un profondo sospiro, disse: “Perché questa generazione chiede un segno? In verità vi dico: non sarà dato alcun segno a questa generazione”. <sup id="toc_307">13</sup>E lasciatili, risalì sulla barca e si avviò all’altra sponda.</p>
  <p><sup id="toc_308">14</sup>Ma i discepoli avevano dimenticato di prendere dei pani e non avevano con sé sulla barca che un pane solo. <sup id="toc_309">15</sup>Allora egli li ammoniva dicendo: “Fate attenzione, guardatevi dal lievito dei farisei e dal lievito di Erode!”. <sup id="toc_310">16</sup>E quelli dicevano fra loro: “Non abbiamo pane”. <sup id="toc_311">17</sup>Ma Gesù, accortosi di questo, disse loro: “Perché discutete che non avete pane? Non intendete e non capite ancora? Avete il cuore indurito? <sup id="toc_312">18</sup><i>Avete occhi e non vedete, avete orecchi e non udite</i>? E non vi ricordate, <sup id="toc_313">19</sup>quando ho spezzato i cinque pani per i cinquemila, quante ceste colme di pezzi avete portato via?”. Gli dissero: “Dodici”. <sup id="toc_314">20</sup>“E quando ho spezzato i sette pani per i quattromila, quante sporte piene di pezzi avete portato via?”. Gli dissero: “Sette”. <sup id="toc_315">21</sup>E disse loro: “Non capite ancora?”.</p>
  <p><sup id="toc_316">22</sup>Giunsero a Betsàida, dove gli condussero un cieco pregandolo di toccarlo. <sup id="toc_317">23</sup>Allora preso il cieco per mano, lo condusse fuori del villaggio e, dopo avergli messo della saliva sugli occhi, gli impose le mani e gli chiese: “Vedi qualcosa?”. <sup id="toc_318">24</sup>Quegli, alzando gli occhi, disse: “Vedo gli uomini, poiché vedo come degli alberi che camminano”. <sup id="toc_319">25</sup>Allora gli impose di nuovo le mani sugli occhi ed egli ci vide chiaramente e fu sanato e vedeva a distanza ogni cosa. <sup id="toc_320">26</sup>E lo rimandò a casa dicendo: “Non entrare nemmeno nel villaggio”.</p>
  <p><sup id="toc_321">27</sup>Poi Gesù partì con i suoi discepoli verso i villaggi intorno a Cesarèa di Filippo; e per via interrogava i suoi discepoli dicendo: “Chi dice la gente che io sia?”. <sup id="toc_322">28</sup>Ed essi gli risposero: “Giovanni il Battista, altri poi Elia e altri uno dei profeti”. <sup id="toc_323">29</sup>Ma egli replicò: “E voi chi dite che io sia?”. Pietro gli rispose: “Tu sei il Cristo”. <sup id="toc_324">30</sup>E impose loro severamente di non parlare di lui a nessuno.</p>
  <p><sup id="toc_325">31</sup>E cominciò a insegnar loro che il Figlio dell’uomo doveva molto soffrire, ed essere riprovato dagli anziani, dai sommi sacerdoti e dagli scribi, poi venire ucciso e, dopo tre giorni, risuscitare. <sup id="toc_326">32</sup>Gesù faceva questo discorso apertamente. Allora Pietro lo prese in disparte, e si mise a rimproverarlo. <sup id="toc_327">33</sup>Ma egli, voltatosi e guardando i discepoli, rimproverò Pietro e gli disse: “Lungi da me, satana! Perché tu non pensi secondo Dio, ma secondo gli uomini”.</p>
  <p><sup id="toc_328">34</sup>Convocata la folla insieme ai suoi discepoli, disse loro: “Se qualcuno vuol venire dietro di me rinneghi se stesso, prenda la sua croce e mi segua. <sup id="toc_329">35</sup>Perché chi vorrà salvare la propria vita, la perderà; ma chi perderà la propria vita per causa mia e del vangelo, la salverà. <sup id="toc_330">36</sup>Che giova infatti all’uomo guadagnare il mondo intero, se poi perde la propria anima? <sup id="toc_331">37</sup>E che cosa potrebbe mai dare un uomo in cambio della propria anima? <sup id="toc_332">38</sup>Chi si vergognerà di me e delle mie parole davanti a questa generazione adultera e peccatrice, anche il Figlio dell’uomo si vergognerà di lui, quando verrà nella gloria del Padre suo con gli angeli santi”.</p>
  <h3 id="toc_333">9</h3>
  <p><sup id="toc_334">1</sup>E diceva loro: “In verità vi dico: vi sono alcuni qui presenti, che non morranno senza aver visto il regno di Dio venire con potenza”.</p>
  <p><sup id="toc_335">2</sup>Dopo sei giorni, Gesù prese con sé Pietro, Giacomo e Giovanni e li portò sopra un monte alto, in un luogo appartato, loro soli. Si trasfigurò davanti a loro <sup id="toc_336">3</sup>e le sue vesti divennero splendenti, bianchissime: nessun lavandaio sulla terra potrebbe renderle così bianche. <sup id="toc_337">4</sup>E apparve loro Elia con Mosè e discorrevano con Gesù. <sup id="toc_338">5</sup>Prendendo allora la parola, Pietro disse a Gesù: “Maestro, è bello per noi stare qui; facciamo tre tende, una per te, una per Mosè e una per Elia!”. <sup id="toc_339">6</sup>Non sapeva infatti che cosa dire, poiché erano stati presi dallo spavento. <sup id="toc_340">7</sup>Poi si formò una nube che li avvolse nell’ombra e uscì una voce dalla nube: “Questi è il Figlio mio prediletto; ascoltatelo!”. <sup id="toc_341">8</sup>E subito guardandosi attorno, non videro più nessuno, se non Gesù solo con loro.</p>
  <p><sup id="toc_342">9</sup>Mentre scendevano dal monte, ordinò loro di non raccontare a nessuno ciò che avevano visto, se non dopo che il Figlio dell’uomo fosse risuscitato dai morti. <sup id="toc_343">10</sup>Ed essi tennero per sé la cosa, domandandosi però che cosa volesse dire risuscitare dai morti. <sup id="toc_344">11</sup>E lo interrogarono: “Perché gli scribi dicono che prima deve venire Elia?”. <sup id="toc_345">12</sup>Egli rispose loro: “Sì, prima viene Elia e ristabilisce ogni cosa; ma come sta scritto del Figlio dell’uomo? Che deve soffrire molto ed essere disprezzato. <sup id="toc_346">13</sup>Orbene, io vi dico che Elia è già venuto, ma hanno fatto di lui quello che hanno voluto, come sta scritto di lui”.</p>
  <p><sup id="toc_347">14</sup>E giunti presso i discepoli, li videro circondati da molta folla e da scribi che discutevano con loro. <sup id="toc_348">15</sup>Tutta la folla, al vederlo, fu presa da meraviglia e corse a salutarlo. <sup id="toc_349">16</sup>Ed egli li interrogò: “Di che cosa discutete con loro?”. <sup id="toc_350">17</sup>Gli rispose uno della folla: “Maestro, ho portato da te mio figlio, posseduto da uno spirito muto. <sup id="toc_351">18</sup>Quando lo afferra, lo getta al suolo ed egli schiuma, digrigna i denti e si irrigidisce. Ho detto ai tuoi discepoli di scacciarlo, ma non ci sono riusciti”. <sup id="toc_352">19</sup>Egli allora in risposta, disse loro: “O generazione incredula! Fino a quando starò con voi? Fino a quando dovrò sopportarvi? Portatelo da me”. <sup id="toc_353">20</sup>E glielo portarono. Alla vista di Gesù lo spirito scosse con convulsioni il ragazzo ed egli, caduto a terra, si rotolava spumando. <sup id="toc_354">21</sup>Gesù interrogò il padre: “Da quanto tempo gli accade questo?”. Ed egli rispose: “Dall’infanzia; <sup id="toc_355">22</sup>anzi, spesso lo ha buttato persino nel fuoco e nell’acqua per ucciderlo. Ma se tu puoi qualcosa, abbi pietà di noi e aiutaci”. <sup id="toc_356">23</sup>Gesù gli disse: “Se tu puoi! Tutto è possibile per chi crede”. <sup id="toc_357">24</sup>Il padre del fanciullo rispose ad alta voce: “Credo, aiutami nella mia incredulità”. <sup id="toc_358">25</sup>Allora Gesù, vedendo accorrere la folla, minacciò lo spirito immondo dicendo: “Spirito muto e sordo, io te l’ordino, esci da lui e non vi rientrare più”. <sup id="toc_359">26</sup>E gridando e scuotendolo fortemente, se ne uscì. E il fanciullo diventò come morto, sicché molti dicevano: “È morto”. <sup id="toc_360">27</sup>Ma Gesù, presolo per mano, lo sollevò ed egli si alzò in piedi.</p>
  <p><sup id="toc_361">28</sup>Entrò poi in una casa e i discepoli gli chiesero in privato: “Perché noi non abbiamo potuto scacciarlo?”. <sup id="toc_362">29</sup>Ed egli disse loro: “Questa specie di demòni non si può scacciare in alcun modo, se non con la preghiera”.</p>
  <p><sup id="toc_363">30</sup>Partiti di là, attraversavano la Galilea, ma egli non voleva che alcuno lo sapesse. <sup id="toc_364">31</sup>Istruiva infatti i suoi discepoli e diceva loro: “Il Figlio dell’uomo sta per esser consegnato nelle mani degli uomini e lo uccideranno; ma una volta ucciso, dopo tre giorni, risusciterà”. <sup id="toc_365">32</sup>Essi però non comprendevano queste parole e avevano timore di chiedergli spiegazioni.</p>
  <p><sup id="toc_366">33</sup>Giunsero intanto a Cafàrnao. E quando fu in casa, chiese loro: “Di che cosa stavate discutendo lungo la via?”. <sup id="toc_367">34</sup>Ed essi tacevano. Per la via infatti avevano discusso tra loro chi fosse il più grande. <sup id="toc_368">35</sup>Allora, sedutosi, chiamò i Dodici e disse loro: “Se uno vuol essere il primo, sia l’ultimo di tutti e il servo di tutti”. <sup id="toc_369">36</sup>E, preso un bambino, lo pose in mezzo e abbracciandolo disse loro:</p>
  <p><sup id="toc_370">37</sup>“Chi accoglie uno di questi bambini nel mio nome, accoglie me; chi accoglie me, non accoglie me, ma colui che mi ha mandato”.</p>
  <p><sup id="toc_371">38</sup>Giovanni gli disse: “Maestro, abbiamo visto uno che scacciava i demòni nel tuo nome e glielo abbiamo vietato, perché non era dei nostri”. <sup id="toc_372">39</sup>Ma Gesù disse: “Non glielo proibite, perché non c’è nessuno che faccia un miracolo nel mio nome e subito dopo possa parlare male di me. <sup id="toc_373">40</sup>Chi non è contro di noi è per noi.</p>
  <p><sup id="toc_374">41</sup>Chiunque vi darà da bere un bicchiere d’acqua nel mio nome perché siete di Cristo, vi dico in verità che non perderà la sua ricompensa.</p>
  <p><sup id="toc_375">42</sup>Chi scandalizza uno di questi piccoli che credono, è meglio per lui che gli si metta una macina da asino al collo e venga gettato nel mare. <sup id="toc_376">43</sup>Se la tua mano ti scandalizza, tagliala: è meglio per te entrare nella vita monco, che con due mani andare nella Geenna, nel fuoco inestinguibile. <sup id="toc_377">44</sup>. <sup id="toc_378">45</sup>Se il tuo piede ti scandalizza, taglialo: è meglio per te entrare nella vita zoppo, che esser gettato con due piedi nella Geenna. <sup id="toc_379">46</sup>. <sup id="toc_380">47</sup>Se il tuo occhio ti scandalizza, cavalo: è meglio per te entrare nel regno di Dio con un occhio solo, che essere gettato con due occhi nella Geenna, <sup id="toc_381">48</sup>dove <i>il loro verme non muore e il fuoco non si estingue</i>. <sup id="toc_382">49</sup>Perché ciascuno sarà salato con il fuoco. <sup id="toc_383">50</sup>Buona cosa il sale; ma se il sale diventa senza sapore, con che cosa lo salerete? Abbiate sale in voi stessi e siate in pace gli uni con gli altri”.</p>
  <h3 id="toc_384">10</h3>
  <p><sup id="toc_385">1</sup>Partito di là, si recò nel territorio della Giudea e oltre il Giordano. La folla accorse di nuovo a lui e di nuovo egli l’ammaestrava, come era solito fare. <sup id="toc_386">2</sup>E avvicinatisi dei farisei, per metterlo alla prova, gli domandarono: “È lecito ad un marito ripudiare la propria moglie?”. <sup id="toc_387">3</sup>Ma egli rispose loro: “Che cosa vi ha ordinato Mosè?”. <sup id="toc_388">4</sup>Dissero: “Mosè ha permesso di <i>scrivere un atto di ripudio e di rimandarla</i>“. <sup id="toc_389">5</sup>Gesù disse loro: “Per la durezza del vostro cuore egli scrisse per voi questa norma. <sup id="toc_390">6</sup>Ma all’inizio della creazione <i>Dio li creò maschio e femmina</i>; <sup id="toc_391">7</sup><i>per questo l’uomo lascerà suo padre e sua madre e i due saranno una carne sola</i>. <sup id="toc_392">8</sup>Sicché non sono più due, ma una sola carne. <sup id="toc_393">9</sup>L’uomo dunque non separi ciò che Dio ha congiunto”. <sup id="toc_394">10</sup>Rientrati a casa, i discepoli lo interrogarono di nuovo su questo argomento. Ed egli disse: <sup id="toc_395">11</sup>“Chi ripudia la propria moglie e ne sposa un’altra, commette adulterio contro di lei; <sup id="toc_396">12</sup>se la donna ripudia il marito e ne sposa un altro, commette adulterio”.</p>
<div class="div_img">
    <p class="testo_centrato"><img alt="Marco 10, 6-8" class="img" id="i_2" src="../Images/piro_mc10vv68bis.jpg"/></p>
    <p class="testo_centrato testo_didascalia"><i>Marco 10, 6-8</i><br/><span class="testo_piccolo">Piro, Francesco: china e acrilico, 3 settembre 2000</span></p>
</div>
  <p><sup id="toc_397">13</sup>Gli presentavano dei bambini perché li accarezzasse, ma i discepoli li sgridavano. <sup id="toc_398">14</sup>Gesù, al vedere questo, s’indignò e disse loro: “Lasciate che i bambini vengano a me e non glielo impedite, perché a chi è come loro appartiene il regno di Dio. <sup id="toc_399">15</sup>In verità vi dico: Chi non accoglie il regno di Dio come un bambino, non entrerà in esso”. <sup id="toc_400">16</sup>E prendendoli fra le braccia e ponendo le mani sopra di loro li benediceva.</p>
  <p><sup id="toc_401">17</sup>Mentre usciva per mettersi in viaggio, un tale gli corse incontro e, gettandosi in ginocchio davanti a lui, gli domandò: “Maestro buono, che cosa devo fare per avere la vita eterna?”. <sup id="toc_402">18</sup>Gesù gli disse: “Perché mi chiami buono? Nessuno è buono, se non Dio solo. <sup id="toc_403">19</sup>Tu conosci i comandamenti: <i>Non uccidere, non commettere adulterio, non rubare, non dire falsa testimonianza</i>, non frodare, <i>onora il padre e la madre</i>“.</p>
  <p><sup id="toc_404">20</sup>Egli allora gli disse: “Maestro, tutte queste cose le ho osservate fin dalla mia giovinezza”. <sup id="toc_405">21</sup>Allora Gesù, fissatolo, lo amò e gli disse: “Una cosa sola ti manca: va’, vendi quello che hai e dàllo ai poveri e avrai un tesoro in cielo; poi vieni e seguimi”. <sup id="toc_406">22</sup>Ma egli, rattristatosi per quelle parole, se ne andò afflitto, poiché aveva molti beni.</p>
  <p><sup id="toc_407">23</sup>Gesù, volgendo lo sguardo attorno, disse ai suoi discepoli: “Quanto difficilmente coloro che hanno ricchezze entreranno nel regno di Dio!”. <sup id="toc_408">24</sup>I discepoli rimasero stupefatti a queste sue parole; ma Gesù riprese: “Figlioli, com’è difficile entrare nel regno di Dio! <sup id="toc_409">25</sup>È più facile che un cammello passi per la cruna di un ago, che un ricco entri nel regno di Dio”. <sup id="toc_410">26</sup>Essi, ancora più sbigottiti, dicevano tra loro: “E chi mai si può salvare?”. <sup id="toc_411">27</sup>Ma Gesù, guardandoli, disse: “Impossibile presso gli uomini, ma non presso Dio! Perché tutto è possibile presso Dio”.</p>
  <p><sup id="toc_412">28</sup>Pietro allora gli disse: “Ecco, noi abbiamo lasciato tutto e ti abbiamo seguito”. <sup id="toc_413">29</sup>Gesù gli rispose: “In verità vi dico: non c’è nessuno che abbia lasciato casa o fratelli o sorelle o madre o padre o figli o campi a causa mia e a causa del vangelo, <sup id="toc_414">30</sup>che non riceva già al presente cento volte tanto in case e fratelli e sorelle e madri e figli e campi, insieme a persecuzioni, e nel futuro la vita eterna. <sup id="toc_415">31</sup>E molti dei primi saranno ultimi e gli ultimi i primi”.</p>
  <p><sup id="toc_416">32</sup>Mentre erano in viaggio per salire a Gerusalemme, Gesù camminava davanti a loro ed essi erano stupiti; coloro che venivano dietro erano pieni di timore. Prendendo di nuovo in disparte i Dodici, cominciò a dir loro quello che gli sarebbe accaduto: <sup id="toc_417">33</sup>“Ecco, noi saliamo a Gerusalemme e il Figlio dell’uomo sarà consegnato ai sommi sacerdoti e agli scribi: lo condanneranno a morte, lo consegneranno ai pagani, <sup id="toc_418">34</sup>lo scherniranno, gli sputeranno addosso, lo flagelleranno e lo uccideranno; ma dopo tre giorni risusciterà”.</p>
  <p><sup id="toc_419">35</sup>E gli si avvicinarono Giacomo e Giovanni, i figli di Zebedèo, dicendogli: “Maestro, noi vogliamo che tu ci faccia quello che ti chiederemo”. <sup id="toc_420">36</sup>Egli disse loro: “Cosa volete che io faccia per voi?”. Gli risposero: <sup id="toc_421">37</sup>“Concedici di sedere nella tua gloria uno alla tua destra e uno alla tua sinistra”. <sup id="toc_422">38</sup>Gesù disse loro: “Voi non sapete ciò che domandate. Potete bere il calice che io bevo, o ricevere il battesimo con cui io sono battezzato?”. Gli risposero: “Lo possiamo”. <sup id="toc_423">39</sup>E Gesù disse: “Il calice che io bevo anche voi lo berrete, e il battesimo che io ricevo anche voi lo riceverete. <sup id="toc_424">40</sup>Ma sedere alla mia destra o alla mia sinistra non sta a me concederlo; è per coloro per i quali è stato preparato”.</p>
  <p><sup id="toc_425">41</sup>All’udire questo, gli altri dieci si sdegnarono con Giacomo e Giovanni. <sup id="toc_426">42</sup>Allora Gesù, chiamatili a sé, disse loro: “Voi sapete che coloro che sono ritenuti capi delle nazioni le dominano, e i loro grandi esercitano su di esse il potere. <sup id="toc_427">43</sup>Fra voi però non è così; ma chi vuol essere grande tra voi si farà vostro servitore, <sup id="toc_428">44</sup>e chi vuol essere il primo tra voi sarà il servo di tutti. <sup id="toc_429">45</sup>Il Figlio dell’uomo infatti non è venuto per essere servito, ma per servire e dare la propria vita in riscatto per molti”.</p>
  <p><sup id="toc_430">46</sup>E giunsero a Gèrico. E mentre partiva da Gèrico insieme ai discepoli e a molta folla, il figlio di Timèo, Bartimèo, cieco, sedeva lungo la strada a mendicare. <sup id="toc_431">47</sup>Costui, al sentire che c’era Gesù Nazareno, cominciò a gridare e a dire: “Figlio di Davide, Gesù, abbi pietà di me!”. <sup id="toc_432">48</sup>Molti lo sgridavano per farlo tacere, ma egli gridava più forte: “Figlio di Davide, abbi pietà di me!”.</p>
  <p><sup id="toc_433">49</sup>Allora Gesù si fermò e disse: “Chiamatelo!”. E chiamarono il cieco dicendogli: “Coraggio! Alzati, ti chiama!”. <sup id="toc_434">50</sup>Egli, gettato via il mantello, balzò in piedi e venne da Gesù. <sup id="toc_435">51</sup>Allora Gesù gli disse: “Che vuoi che io ti faccia?”. E il cieco a lui: “Rabbunì, che io riabbia la vista!”. <sup id="toc_436">52</sup>E Gesù gli disse: “Va’, la tua fede ti ha salvato”. E subito riacquistò la vista e prese a seguirlo per la strada.</p>
  <h3 id="toc_437">11</h3>
  <p><sup id="toc_438">1</sup>Quando si avvicinarono a Gerusalemme, verso Bètfage e Betània, presso il monte degli Ulivi, mandò due dei suoi discepoli <sup id="toc_439">2</sup>e disse loro: “Andate nel villaggio che vi sta di fronte, e subito entrando in esso troverete un asinello legato, sul quale nessuno è mai salito. Scioglietelo e conducetelo. <sup id="toc_440">3</sup>E se qualcuno vi dirà: Perché fate questo?, rispondete: Il Signore ne ha bisogno, ma lo rimanderà qui subito”. <sup id="toc_441">4</sup>Andarono e trovarono un asinello legato vicino a una porta, fuori sulla strada, e lo sciolsero. <sup id="toc_442">5</sup>E alcuni dei presenti però dissero loro: “Che cosa fate, sciogliendo questo asinello?”. <sup id="toc_443">6</sup>Ed essi risposero come aveva detto loro il Signore. E li lasciarono fare. <sup id="toc_444">7</sup>Essi condussero l’asinello da Gesù, e vi gettarono sopra i loro mantelli, ed egli vi montò sopra. <sup id="toc_445">8</sup>E molti stendevano i propri mantelli sulla strada e altri delle fronde, che avevano tagliate dai campi. <sup id="toc_446">9</sup>Quelli poi che andavano innanzi, e quelli che venivano dietro gridavano:</p>
  <p class="testo_rientrato"><i>Osanna!<br/>
Benedetto colui che viene nel nome del Signore!<br/></i> <sup id="toc_447">10</sup>Benedetto il regno che viene, del nostro padre Davide!<br/> <i>Osanna</i>
nel più alto dei cieli!</p>
  <p><sup id="toc_448">11</sup>Ed entrò a Gerusalemme, nel tempio. E dopo aver guardato ogni cosa attorno, essendo ormai l’ora tarda, uscì con i Dodici diretto a Betània.</p>
  <p><sup id="toc_449">12</sup>La mattina seguente, mentre uscivano da Betània, ebbe fame. <sup id="toc_450">13</sup>E avendo visto di lontano un fico che aveva delle foglie, si avvicinò per vedere se mai vi trovasse qualche cosa; ma giuntovi sotto, non trovò altro che foglie. Non era infatti quella la stagione dei fichi. <sup id="toc_451">14</sup>E gli disse: “Nessuno possa mai più mangiare i tuoi frutti”. E i discepoli l’udirono.</p>
  <p><sup id="toc_452">15</sup>Andarono intanto a Gerusalemme. Ed entrato nel tempio, si mise a scacciare quelli che vendevano e comperavano nel tempio; rovesciò i tavoli dei cambiavalute e le sedie dei venditori di colombe <sup id="toc_453">16</sup>e non permetteva che si portassero cose attraverso il tempio. <sup id="toc_454">17</sup>Ed insegnava loro dicendo: “Non sta forse scritto:</p>
  <p class="testo_rientrato"><i>La mia casa sarà chiamata<br/>
casa di preghiera per tutte le genti?</i></p>
  <p>Voi invece ne avete fatto <i>una spelonca di ladri!</i>“.</p>
  <p><sup id="toc_455">18</sup>L’udirono i sommi sacerdoti e gli scribi e cercavano il modo di farlo morire. Avevano infatti paura di lui, perché tutto il popolo era ammirato del suo insegnamento. <sup id="toc_456">19</sup>Quando venne la sera uscirono dalla città.</p>
  <p><sup id="toc_457">20</sup>La mattina seguente, passando, videro il fico seccato fin dalle radici. <sup id="toc_458">21</sup>Allora Pietro, ricordatosi, gli disse: “Maestro, guarda: il fico che hai maledetto si è seccato”. <sup id="toc_459">22</sup>Gesù allora disse loro: “Abbiate fede in Dio! <sup id="toc_460">23</sup>In verità vi dico: chi dicesse a questo monte: Lèvati e gettati nel mare, senza dubitare in cuor suo ma credendo che quanto dice avverrà, ciò gli sarà accordato. <sup id="toc_461">24</sup>Per questo vi dico: tutto quello che domandate nella preghiera, abbiate fede di averlo ottenuto e vi sarà accordato. <sup id="toc_462">25</sup>Quando vi mettete a pregare, se avete qualcosa contro qualcuno, perdonate, perché anche il Padre vostro che è nei cieli perdoni a voi i vostri peccati”. <sup id="toc_463">26</sup>.</p>
  <p><sup id="toc_464">27</sup>Andarono di nuovo a Gerusalemme. E mentre egli si aggirava per il tempio, gli si avvicinarono i sommi sacerdoti, gli scribi e gli anziani e gli dissero: <sup id="toc_465">28</sup>“Con quale autorità fai queste cose? O chi ti ha dato l’autorità di farlo?”. <sup id="toc_466">29</sup>Ma Gesù disse loro: “Vi farò anch’io una domanda e, se mi risponderete, vi dirò con quale potere lo faccio. <sup id="toc_467">30</sup>Il battesimo di Giovanni veniva dal cielo o dagli uomini? Rispondetemi”. <sup id="toc_468">31</sup>Ed essi discutevano tra sé dicendo: “Se rispondiamo “dal cielo”, dirà: Perché allora non gli avete creduto? <sup id="toc_469">32</sup>Diciamo dunque “dagli uomini”?”. Però temevano la folla, perché tutti consideravano Giovanni come un vero profeta. <sup id="toc_470">33</sup>Allora diedero a Gesù questa risposta: “Non sappiamo”. E Gesù disse loro: “Neanch’io vi dico con quale autorità faccio queste cose”.</p>
  <h3 id="toc_471">12</h3>
  <p><sup id="toc_472">1</sup>Gesù si mise a parlare loro in parabole: “Un uomo <i>piantò una vigna, vi pose attorno una siepe, scavò un torchio, costruì una torre</i>, poi la diede in affitto a dei vignaioli e se ne andò lontano. <sup id="toc_473">2</sup>A suo tempo inviò un servo a ritirare da quei vignaioli i frutti della vigna. <sup id="toc_474">3</sup>Ma essi, afferratolo, lo bastonarono e lo rimandarono a mani vuote. <sup id="toc_475">4</sup>Inviò loro di nuovo un altro servo: anche quello lo picchiarono sulla testa e lo coprirono di insulti. <sup id="toc_476">5</sup>Ne inviò ancora un altro, e questo lo uccisero; e di molti altri, che egli ancora mandò, alcuni li bastonarono, altri li uccisero. <sup id="toc_477">6</sup>Aveva ancora uno, il figlio prediletto: lo inviò loro per ultimo, dicendo: Avranno rispetto per mio figlio! <sup id="toc_478">7</sup>Ma quei vignaioli dissero tra di loro: Questi è l’erede; su, uccidiamolo e l’eredità sarà nostra. <sup id="toc_479">8</sup>E afferratolo, lo uccisero e lo gettarono fuori della vigna. <sup id="toc_480">9</sup>Che cosa farà dunque il padrone della vigna? Verrà e sterminerà quei vignaioli e darà la vigna ad altri. <sup id="toc_481">10</sup>Non avete forse letto questa Scrittura:</p>
  <p class="testo_rientrato"><i>La pietra che i costruttori hanno scartata<br/>
è diventata testata d’angolo;<br/></i> <sup id="toc_482">11</sup><i>dal Signore è stato fatto questo<br/>
ed è mirabile agli occhi nostri</i>“?</p>
  <p><sup id="toc_483">12</sup>Allora cercarono di catturarlo, ma ebbero paura della folla; avevano capito infatti che aveva detto quella parabola contro di loro. E, lasciatolo, se ne andarono.</p>
  <p><sup id="toc_484">13</sup>Gli mandarono però alcuni farisei ed erodiani per coglierlo in fallo nel discorso. <sup id="toc_485">14</sup>E venuti, quelli gli dissero: “Maestro, sappiamo che sei veritiero e non ti curi di nessuno; infatti non guardi in faccia agli uomini, ma secondo verità insegni la via di Dio. È lecito o no dare il tributo a Cesare? Lo dobbiamo dare o no?”. <sup id="toc_486">15</sup>Ma egli, conoscendo la loro ipocrisia, disse: “Perché mi tentate? Portatemi un denaro perché io lo veda”. <sup id="toc_487">16</sup>Ed essi glielo portarono. Allora disse loro: “Di chi è questa immagine e l’iscrizione?”. Gli risposero: “Di Cesare”. <sup id="toc_488">17</sup>Gesù disse loro: “Rendete a Cesare ciò che è di Cesare e a Dio ciò che è di Dio”. E rimasero ammirati di lui.</p>
  <p><sup id="toc_489">18</sup>Vennero a lui dei sadducei, i quali dicono che non c’è risurrezione, e lo interrogarono dicendo: <sup id="toc_490">19</sup>“Maestro, Mosè ci ha lasciato scritto che <i>se muore il fratello di uno</i>
e lascia la moglie <i>senza figli, il fratello ne prenda la moglie per dare discendenti al fratello</i>. <sup id="toc_491">20</sup>C’erano sette fratelli: il primo prese moglie e morì senza lasciare discendenza; <sup id="toc_492">21</sup>allora la prese il secondo, ma morì senza lasciare discendenza; e il terzo egualmente, <sup id="toc_493">22</sup>e nessuno dei sette lasciò discendenza. Infine, dopo tutti, morì anche la donna. <sup id="toc_494">23</sup>Nella risurrezione, quando risorgeranno, a chi di loro apparterrà la donna? Poiché in sette l’hanno avuta come moglie”. <sup id="toc_495">24</sup>Rispose loro Gesù: “Non siete voi forse in errore dal momento che non conoscete le Scritture, né la potenza di Dio? <sup id="toc_496">25</sup>Quando risusciteranno dai morti, infatti, non prenderanno moglie né marito, ma saranno come angeli nei cieli. <sup id="toc_497">26</sup>A riguardo poi dei morti che devono risorgere, non avete letto nel libro di Mosè, a proposito del roveto, come Dio gli parlò dicendo: <i>Io sono il Dio di Abramo, il Dio di Isacco e di Giacobbe</i>? <sup id="toc_498">27</sup>Non è un Dio dei morti ma dei viventi! Voi siete in grande errore”.</p>
  <p><sup id="toc_499">28</sup>Allora si accostò uno degli scribi che li aveva uditi discutere, e, visto come aveva loro ben risposto, gli domandò: “Qual è il primo di tutti i comandamenti?”. <sup id="toc_500">29</sup>Gesù rispose: “Il primo è: <i>Ascolta, Israele. Il Signore Dio nostro è l’unico Signore</i>; <sup id="toc_501">30</sup><i>amerai dunque il Signore Dio tuo con tutto il tuo cuore</i>, con tutta la tua mente <i>e con tutta la tua forza</i>. <sup id="toc_502">31</sup>E il secondo è questo: <i>Amerai il prossimo tuo come te stesso</i>. Non c’è altro comandamento più importante di questi”. <sup id="toc_503">32</sup>Allora lo scriba gli disse: “Hai detto bene, Maestro, e secondo verità che Egli è <i>unico e non v’è altri all’infuori di lui</i>; <sup id="toc_504">33</sup><i>amarlo con tutto il cuore</i>, con tutta la mente <i>e con tutta la forza</i>
e <i>amare il prossimo come se stesso</i>
val più di tutti gli olocausti e i sacrifici”. <sup id="toc_505">34</sup>Gesù, vedendo che aveva risposto saggiamente, gli disse: “Non sei lontano dal regno di Dio”. E nessuno aveva più il coraggio di interrogarlo.</p>
  <p><sup id="toc_506">35</sup>Gesù continuava a parlare, insegnando nel tempio: “Come mai dicono gli scribi che il Messia è figlio di Davide? <sup id="toc_507">36</sup>Davide stesso infatti ha detto, mosso dallo Spirito Santo:</p>
  <p class="testo_rientrato"><i>Disse il Signore al mio Signore:<br/>
Siedi alla mia destra,<br/>
finché io ponga i tuoi nemici<br/>
come sgabello ai tuoi piedi</i>.</p>
  <p><sup id="toc_508">37</sup>Davide stesso lo chiama Signore: come dunque può essere suo figlio?”. E la numerosa folla lo ascoltava volentieri.</p>
  <p><sup id="toc_509">38</sup>Diceva loro mentre insegnava: “Guardatevi dagli scribi, che amano passeggiare in lunghe vesti, ricevere saluti nelle piazze, <sup id="toc_510">39</sup>avere i primi seggi nelle sinagoghe e i primi posti nei banchetti. <sup id="toc_511">40</sup>Divorano le case delle vedove e ostentano di fare lunghe preghiere; essi riceveranno una condanna più grave”.</p>
  <p><sup id="toc_512">41</sup>E sedutosi di fronte al tesoro, osservava come la folla gettava monete nel tesoro. E tanti ricchi ne gettavano molte. <sup id="toc_513">42</sup>Ma venuta una povera vedova vi gettò due spiccioli, cioè un quattrino. <sup id="toc_514">43</sup>Allora, chiamati a sé i discepoli, disse loro: “In verità vi dico: questa vedova ha gettato nel tesoro più di tutti gli altri. <sup id="toc_515">44</sup>Poiché tutti hanno dato del loro superfluo, essa invece, nella sua povertà, vi ha messo tutto quello che aveva, tutto quanto aveva per vivere”.</p>
  <h3 id="toc_516">13</h3>
  <p><sup id="toc_517">1</sup>Mentre usciva dal tempio, un discepolo gli disse: “Maestro, guarda che pietre e che costruzioni!”. <sup id="toc_518">2</sup>Gesù gli rispose: “Vedi queste grandi costruzioni? Non rimarrà qui pietra su pietra, che non sia distrutta”. <sup id="toc_519">3</sup>Mentre era seduto sul monte degli Ulivi, di fronte al tempio, Pietro, Giacomo, Giovanni e Andrea lo interrogavano in disparte: <sup id="toc_520">4</sup>“Dicci, quando accadrà questo, e quale sarà il segno che tutte queste cose staranno per compiersi?”.</p>
  <p><sup id="toc_521">5</sup>Gesù si mise a dire loro: “Guardate che nessuno v’inganni! <sup id="toc_522">6</sup>Molti verranno in mio nome, dicendo: “Sono io”, e inganneranno molti. <sup id="toc_523">7</sup>E quando sentirete parlare di guerre, non allarmatevi; bisogna infatti che ciò avvenga, ma non sarà ancora la fine. <sup id="toc_524">8</sup>Si leverà infatti nazione contro nazione e regno contro regno; vi saranno terremoti sulla terra e vi saranno carestie. Questo sarà il principio dei dolori.</p>
  <p><sup id="toc_525">9</sup>Ma voi badate a voi stessi! Vi consegneranno ai sinedri, sarete percossi nelle sinagoghe, comparirete davanti a governatori e re a causa mia, per render testimonianza davanti a loro. <sup id="toc_526">10</sup>Ma prima è necessario che il vangelo sia proclamato a tutte le genti. <sup id="toc_527">11</sup>E quando vi condurranno via per consegnarvi, non preoccupatevi di ciò che dovrete dire, ma dite ciò che in quell’ora vi sarà dato: poiché non siete voi a parlare, ma lo Spirito Santo. <sup id="toc_528">12</sup>Il fratello consegnerà a morte il fratello, il padre il figlio e i figli insorgeranno contro i genitori e li metteranno a morte. <sup id="toc_529">13</sup>Voi sarete odiati da tutti a causa del mio nome, ma chi avrà perseverato sino alla fine sarà salvato.</p>
  <p><sup id="toc_530">14</sup>Quando vedrete <i>l’abominio della desolazione</i>
stare là dove non conviene, chi legge capisca, allora quelli che si trovano nella Giudea fuggano ai monti; <sup id="toc_531">15</sup>chi si trova sulla terrazza non scenda per entrare a prender qualcosa nella sua casa; <sup id="toc_532">16</sup>chi è nel campo non torni indietro a prendersi il mantello. <sup id="toc_533">17</sup>Guai alle donne incinte e a quelle che allatteranno in quei giorni! <sup id="toc_534">18</sup>Pregate che ciò non accada d’inverno; <sup id="toc_535">19</sup>perché quei giorni saranno <i>una tribolazione, quale non è mai stata dall’inizio della creazione</i>, fatta da Dio, <i>fino al presente</i>, né mai vi sarà. <sup id="toc_536">20</sup>Se il Signore non abbreviasse quei giorni, nessun uomo si salverebbe. Ma a motivo degli eletti che si è scelto ha abbreviato quei giorni. <sup id="toc_537">21</sup>Allora, dunque, se qualcuno vi dirà: “Ecco, il Cristo è qui, ecco è là”, non ci credete; <sup id="toc_538">22</sup>perché sorgeranno falsi cristi e falsi profeti e faranno segni e portenti per ingannare, se fosse possibile, anche gli eletti. <sup id="toc_539">23</sup>Voi però state attenti! Io vi ho predetto tutto.</p>
  <p><sup id="toc_540">24</sup>In quei giorni, dopo quella tribolazione,</p>
  <p class="testo_rientrato"><i>il sole si oscurerà<br/>
e la luna non darà più il suo splendore<br/></i> <sup id="toc_541">25</sup><i>e gli astri si metteranno a cadere</i>
dal cielo<br/> <i>e le potenze che sono nei cieli</i>
saranno sconvolte.</p>
  <p><sup id="toc_542">26</sup>Allora vedranno <i>il Figlio dell’uomo venire sulle nub</i>i con grande potenza e gloria. <sup id="toc_543">27</sup>Ed egli manderà gli angeli e riunirà i suoi eletti dai quattro venti, dall’estremità della terra fino all’estremità del cielo.</p>
  <p><sup id="toc_544">28</sup>Dal fico imparate questa parabola: quando già il suo ramo si fa tenero e mette le foglie, voi sapete che l’estate è vicina; <sup id="toc_545">29</sup>così anche voi, quando vedrete accadere queste cose, sappiate che egli è vicino, alle porte. <sup id="toc_546">30</sup>In verità vi dico: non passerà questa generazione prima che tutte queste cose siano avvenute. <sup id="toc_547">31</sup>Il cielo e la terra passeranno, ma le mie parole non passeranno. <sup id="toc_548">32</sup>Quanto poi a quel giorno o a quell’ora, nessuno li conosce, neanche gli angeli nel cielo, e neppure il Figlio, ma solo il Padre.</p>
  <p><sup id="toc_549">33</sup>State attenti, vegliate, perché non sapete quando sarà il momento preciso. <sup id="toc_550">34</sup>È come uno che è partito per un viaggio dopo aver lasciato la propria casa e dato il potere ai servi, a ciascuno il suo compito, e ha ordinato al portiere di vigilare. <sup id="toc_551">35</sup>Vigilate dunque, poiché non sapete quando il padrone di casa ritornerà, se alla sera o a mezzanotte o al canto del gallo o al mattino, <sup id="toc_552">36</sup>perché non giunga all’improvviso, trovandovi addormentati. <sup id="toc_553">37</sup>Quello che dico a voi, lo dico a tutti: Vegliate!”.</p>
  <h3 id="toc_554">14</h3>
  <p><sup id="toc_555">1</sup>Mancavano intanto due giorni alla Pasqua e agli Azzimi e i sommi sacerdoti e gli scribi cercavano il modo di impadronirsi di lui con inganno, per ucciderlo. <sup id="toc_556">2</sup>Dicevano infatti: “Non durante la festa, perché non succeda un tumulto di popolo”.</p>
  <p><sup id="toc_557">3</sup>Gesù si trovava a Betània nella casa di Simone il lebbroso. Mentre stava a mensa, giunse una donna con un vasetto di alabastro, pieno di olio profumato di nardo genuino di gran valore; ruppe il vasetto di alabastro e versò l’unguento sul suo capo. <sup id="toc_558">4</sup>Ci furono alcuni che si sdegnarono fra di loro: “Perché tutto questo spreco di olio profumato? <sup id="toc_559">5</sup>Si poteva benissimo vendere quest’olio a più di trecento denari e darli ai poveri!”. Ed erano infuriati contro di lei.</p>
  <p><sup id="toc_560">6</sup>Allora Gesù disse: “Lasciatela stare; perché le date fastidio? Ella ha compiuto verso di me un’opera buona; <sup id="toc_561">7</sup>i poveri infatti li avete sempre con voi e potete beneficarli quando volete, me invece non mi avete sempre. <sup id="toc_562">8</sup>Essa ha fatto ciò ch’era in suo potere, ungendo in anticipo il mio corpo per la sepoltura. <sup id="toc_563">9</sup>In verità vi dico che dovunque, in tutto il mondo, sarà annunziato il vangelo, si racconterà pure in suo ricordo ciò che ella ha fatto”.</p>
  <p><sup id="toc_564">10</sup>Allora Giuda Iscariota, uno dei Dodici, si recò dai sommi sacerdoti, per consegnare loro Gesù. <sup id="toc_565">11</sup>Quelli all’udirlo si rallegrarono e promisero di dargli denaro. Ed egli cercava l’occasione opportuna per consegnarlo.</p>
  <p><sup id="toc_566">12</sup>Il primo giorno degli Azzimi, quando si immolava la Pasqua, i suoi discepoli gli dissero: “Dove vuoi che andiamo a preparare perché tu possa mangiare la Pasqua?”. <sup id="toc_567">13</sup>Allora mandò due dei suoi discepoli dicendo loro: “Andate in città e vi verrà incontro un uomo con una brocca d’acqua; seguitelo <sup id="toc_568">14</sup>e là dove entrerà dite al padrone di casa: Il Maestro dice: Dov’è la mia stanza, perché io vi possa mangiare la Pasqua con i miei discepoli? <sup id="toc_569">15</sup>Egli vi mostrerà al piano superiore una grande sala con i tappeti, già pronta; là preparate per noi”. <sup id="toc_570">16</sup>I discepoli andarono e, entrati in città, trovarono come aveva detto loro e prepararono per la Pasqua.</p>
  <p><sup id="toc_571">17</sup>Venuta la sera, egli giunse con i Dodici. <sup id="toc_572">18</sup>Ora, mentre erano a mensa e mangiavano, Gesù disse: “In verità vi dico, uno di voi, <i>colui che mangia con me</i>, mi tradirà”. <sup id="toc_573">19</sup>Allora cominciarono a rattristarsi e a dirgli uno dopo l’altro: “Sono forse io?”. <sup id="toc_574">20</sup>Ed egli disse loro: “Uno dei Dodici, colui che intinge con me nel piatto. <sup id="toc_575">21</sup>Il Figlio dell’uomo se ne va, come sta scritto di lui, ma guai a quell’uomo dal quale il Figlio dell’uomo è tradito! Bene per quell’uomo se non fosse mai nato!”.</p>
  <p><sup id="toc_576">22</sup>Mentre mangiavano prese il pane e, pronunziata la benedizione, lo spezzò e lo diede loro, dicendo: “Prendete, questo è il mio corpo”. <sup id="toc_577">23</sup>Poi prese il calice e rese grazie, lo diede loro e ne bevvero tutti. <sup id="toc_578">24</sup>E disse: “Questo è il mio sangue, il sangue dell’alleanza versato per molti. <sup id="toc_579">25</sup>In verità vi dico che io non berrò più del frutto della vite fino al giorno in cui lo berrò nuovo nel regno di Dio”.</p>
  <p><sup id="toc_580">26</sup>E dopo aver cantato l’inno, uscirono verso il monte degli Ulivi. <sup id="toc_581">27</sup>Gesù disse loro: “Tutti rimarrete scandalizzati, poiché sta scritto:</p>
  <p class="testo_rientrato"><i>Percuoterò il pastore e le pecore saranno disperse</i>.</p>
  <p><sup id="toc_582">28</sup>Ma, dopo la mia risurrezione, vi precederò in Galilea”. <sup id="toc_583">29</sup>Allora Pietro gli disse: “Anche se tutti saranno scandalizzati, io non lo sarò”. <sup id="toc_584">30</sup>Gesù gli disse: “In verità ti dico: proprio tu oggi, in questa stessa notte, prima che il gallo canti due volte, mi rinnegherai tre volte”. <sup id="toc_585">31</sup>Ma egli, con grande insistenza, diceva: “Se anche dovessi morire con te, non ti rinnegherò”. Lo stesso dicevano anche tutti gli altri.</p>
  <p><sup id="toc_586">32</sup>Giunsero intanto a un podere chiamato Getsèmani, ed egli disse ai suoi discepoli: “Sedetevi qui, mentre io prego”. <sup id="toc_587">33</sup>Prese con sé Pietro, Giacomo e Giovanni e cominciò a sentire paura e angoscia. <sup id="toc_588">34</sup>Gesù disse loro: “La mia anima è triste fino alla morte. Restate qui e vegliate”. <sup id="toc_589">35</sup>Poi, andato un po’ innanzi, si gettò a terra e pregava che, se fosse possibile, passasse da lui quell’ora. <sup id="toc_590">36</sup>E diceva: “Abbà, Padre! Tutto è possibile a te, allontana da me questo calice! Però non ciò che io voglio, ma ciò che vuoi tu”. <sup id="toc_591">37</sup>Tornato indietro, li trovò addormentati e disse a Pietro: “Simone, dormi? Non sei riuscito a vegliare un’ora sola? <sup id="toc_592">38</sup>Vegliate e pregate per non entrare in tentazione; lo spirito è pronto, ma la carne è debole”. <sup id="toc_593">39</sup>Allontanatosi di nuovo, pregava dicendo le medesime parole. <sup id="toc_594">40</sup>Ritornato li trovò addormentati, perché i loro occhi si erano appesantiti, e non sapevano che cosa rispondergli.</p>
  <p><sup id="toc_595">41</sup>Venne la terza volta e disse loro: “Dormite ormai e riposatevi! Basta, è venuta l’ora: ecco, il Figlio dell’uomo viene consegnato nelle mani dei peccatori. <sup id="toc_596">42</sup>Alzatevi, andiamo! Ecco, colui che mi tradisce è vicino”.</p>
  <p><sup id="toc_597">43</sup>E subito, mentre ancora parlava, arrivò Giuda, uno dei Dodici, e con lui una folla con spade e bastoni mandata dai sommi sacerdoti, dagli scribi e dagli anziani. <sup id="toc_598">44</sup>Chi lo tradiva aveva dato loro questo segno: “Quello che bacerò, è lui; arrestatelo e conducetelo via sotto buona scorta”. <sup id="toc_599">45</sup>Allora gli si accostò dicendo: “Rabbì” e lo baciò. <sup id="toc_600">46</sup>Essi gli misero addosso le mani e lo arrestarono. <sup id="toc_601">47</sup>Uno dei presenti, estratta la spada, colpì il servo del sommo sacerdote e gli recise l’orecchio. <sup id="toc_602">48</sup>Allora Gesù disse loro: “Come contro un brigante, con spade e bastoni siete venuti a prendermi. <sup id="toc_603">49</sup>Ogni giorno ero in mezzo a voi a insegnare nel tempio, e non mi avete arrestato. Si adempiano dunque le Scritture!”.</p>
  <p><sup id="toc_604">50</sup>Tutti allora, abbandonandolo, fuggirono. <sup id="toc_605">51</sup>Un giovanetto però lo seguiva, rivestito soltanto di un lenzuolo, e lo fermarono. <sup id="toc_606">52</sup>Ma egli, lasciato il lenzuolo, fuggì via nudo.</p>
  <p><sup id="toc_607">53</sup>Allora condussero Gesù dal sommo sacerdote, e là si riunirono tutti i capi dei sacerdoti, gli anziani e gli scribi. <sup id="toc_608">54</sup>Pietro lo aveva seguito da lontano, fin dentro il cortile del sommo sacerdote; e se ne stava seduto tra i servi, scaldandosi al fuoco. <sup id="toc_609">55</sup>Intanto i capi dei sacerdoti e tutto il sinedrio cercavano una testimonianza contro Gesù per metterlo a morte, ma non la trovavano. <sup id="toc_610">56</sup>Molti infatti attestavano il falso contro di lui e così le loro testimonianze non erano concordi. <sup id="toc_611">57</sup>Ma alcuni si alzarono per testimoniare il falso contro di lui, dicendo: <sup id="toc_612">58</sup>“Noi lo abbiamo udito mentre diceva: Io distruggerò questo tempio fatto da mani d’uomo e in tre giorni ne edificherò un altro non fatto da mani d’uomo”. <sup id="toc_613">59</sup>Ma nemmeno su questo punto la loro testimonianza era concorde. <sup id="toc_614">60</sup>Allora il sommo sacerdote, levatosi in mezzo all’assemblea, interrogò Gesù dicendo: “Non rispondi nulla? Che cosa testimoniano costoro contro di te?”. <sup id="toc_615">61</sup>Ma egli taceva e non rispondeva nulla. Di nuovo il sommo sacerdote lo interrogò dicendogli: “Sei tu il Cristo, il Figlio di Dio benedetto?”. <sup id="toc_616">62</sup>Gesù rispose: “Io lo sono!</p>
  <p class="testo_rientrato">E vedrete <i>il Figlio dell’uomo<br/>
seduto alla destra della Potenza<br/>
e venire con le nubi del cielo</i>“.</p>
  <p><sup id="toc_617">63</sup>Allora il sommo sacerdote, stracciandosi le vesti, disse: “Che bisogno abbiamo ancora di testimoni? <sup id="toc_618">64</sup>Avete udito la bestemmia; che ve ne pare?”. Tutti sentenziarono che era reo di morte.</p>
  <p><sup id="toc_619">65</sup>Allora alcuni cominciarono a sputargli addosso, a coprirgli il volto, a schiaffeggiarlo e a dirgli: “Indovina”. I servi intanto lo percuotevano.</p>
  <p><sup id="toc_620">66</sup>Mentre Pietro era giù nel cortile, venne una serva del sommo sacerdote <sup id="toc_621">67</sup>e, vedendo Pietro che stava a scaldarsi, lo fissò e gli disse: “Anche tu eri con il Nazareno, con Gesù”. <sup id="toc_622">68</sup>Ma egli negò: “Non so e non capisco quello che vuoi dire”. Uscì quindi fuori del cortile e il gallo cantò. <sup id="toc_623">69</sup>E la serva, vedendolo, ricominciò a dire ai presenti: “Costui è di quelli”. <sup id="toc_624">70</sup>Ma egli negò di nuovo. Dopo un poco i presenti dissero di nuovo a Pietro: “Tu sei certo di quelli, perché sei Galileo”. <sup id="toc_625">71</sup>Ma egli cominciò a imprecare e a giurare: “Non conosco quell’uomo che voi dite”. <sup id="toc_626">72</sup>Per la seconda volta un gallo cantò. Allora Pietro si ricordò di quella parola che Gesù gli aveva detto: “Prima che il gallo canti due volte, mi rinnegherai per tre volte”. E scoppiò in pianto.</p>
  <h3 id="toc_627">15</h3>
  <p><sup id="toc_628">1</sup>Al mattino i sommi sacerdoti, con gli anziani, gli scribi e tutto il sinedrio, dopo aver tenuto consiglio, misero in catene Gesù, lo condussero e lo consegnarono a Pilato. <sup id="toc_629">2</sup>Allora Pilato prese a interrogarlo: “Sei tu il re dei Giudei?”. Ed egli rispose: “Tu lo dici”. <sup id="toc_630">3</sup>I sommi sacerdoti frattanto gli muovevano molte accuse. <sup id="toc_631">4</sup>Pilato lo interrogò di nuovo: “Non rispondi nulla? Vedi di quante cose ti accusano!”. <sup id="toc_632">5</sup>Ma Gesù non rispose più nulla, sicché Pilato ne restò meravigliato.</p>
  <p><sup id="toc_633">6</sup>Per la festa egli era solito rilasciare un carcerato a loro richiesta. <sup id="toc_634">7</sup>Un tale chiamato Barabba si trovava in carcere insieme ai ribelli che nel tumulto avevano commesso un omicidio. <sup id="toc_635">8</sup>La folla, accorsa, cominciò a chiedere ciò che sempre egli le concedeva. <sup id="toc_636">9</sup>Allora Pilato rispose loro: “Volete che vi rilasci il re dei Giudei?”. <sup id="toc_637">10</sup>Sapeva infatti che i sommi sacerdoti glielo avevano consegnato per invidia. <sup id="toc_638">11</sup>Ma i sommi sacerdoti sobillarono la folla perché egli rilasciasse loro piuttosto Barabba. <sup id="toc_639">12</sup>Pilato replicò: “Che farò dunque di quello che voi chiamate il re dei Giudei?”. <sup id="toc_640">13</sup>Ed essi di nuovo gridarono: “Crocifiggilo!”. <sup id="toc_641">14</sup>Ma Pilato diceva loro: “Che male ha fatto?”. Allora essi gridarono più forte: “Crocifiggilo!”. <sup id="toc_642">15</sup>E Pilato, volendo dar soddisfazione alla moltitudine, rilasciò loro Barabba e, dopo aver fatto flagellare Gesù, lo consegnò perché fosse crocifisso.</p>
  <p><sup id="toc_643">16</sup>Allora i soldati lo condussero dentro il cortile, cioè nel pretorio, e convocarono tutta la coorte. <sup id="toc_644">17</sup>Lo rivestirono di porpora e, dopo aver intrecciato una corona di spine, gliela misero sul capo. <sup id="toc_645">18</sup>Cominciarono poi a salutarlo: “Salve, re dei Giudei!”. <sup id="toc_646">19</sup>E gli percuotevano il capo con una canna, gli sputavano addosso e, piegando le ginocchia, si prostravano a lui. <sup id="toc_647">20</sup>Dopo averlo schernito, lo spogliarono della porpora e gli rimisero le sue vesti, poi lo condussero fuori per crocifiggerlo.</p>
  <p><sup id="toc_648">21</sup>Allora costrinsero un tale che passava, un certo Simone di Cirene che veniva dalla campagna, padre di Alessandro e Rufo, a portare la croce. <sup id="toc_649">22</sup>Condussero dunque Gesù al luogo del Gòlgota, che significa luogo del cranio, <sup id="toc_650">23</sup>e gli offrirono vino mescolato con mirra, ma egli non ne prese.</p>
<div class="div_img">
    <p class="testo_centrato"><img alt="Gesù è caricato della croce, Marco 15,20" class="img" id="i_21" src="../Images/nsimambote_gesuecaricatodellacroce.jpg"/></p>
    <p class="testo_centrato testo_didascalia"><i>Gesù è caricato della croce (Marco 15,20)</i><br/><span class="testo_piccolo">Nsimambote, Narcisse (Congo): tecnica: mista (dipinto murale), 23 marzo 1999</span></p>
</div>
  <p><sup id="toc_651">24</sup>Poi lo crocifissero <i>e si divisero le</i>
sue <i>vesti, tirando a sorte su di esse</i>
quello che ciascuno dovesse prendere. <sup id="toc_652">25</sup>Erano le nove del mattino quando lo crocifissero. <sup id="toc_653">26</sup>E l’iscrizione con il motivo della condanna diceva: <i>Il re dei Giudei</i>. <sup id="toc_654">27</sup>Con lui crocifissero anche due ladroni, uno alla sua destra e uno alla sinistra. <sup id="toc_655">28</sup>.</p>
  <p><sup id="toc_656">29</sup>I passanti lo insultavano e, <i>scuotendo il capo</i>, esclamavano: “Ehi, tu che distruggi il tempio e lo riedifichi in tre giorni, <sup id="toc_657">30</sup>salva te stesso scendendo dalla croce!”. <sup id="toc_658">31</sup>Ugualmente anche i sommi sacerdoti con gli scribi, facendosi beffe di lui, dicevano: “Ha salvato altri, non può salvare se stesso! <sup id="toc_659">32</sup>Il Cristo, il re d’Israele, scenda ora dalla croce, perché vediamo e crediamo”. E anche quelli che erano stati crocifissi con lui lo insultavano.</p>
  <p><sup id="toc_660">33</sup>Venuto mezzogiorno, si fece buio su tutta la terra, fino alle tre del pomeriggio. <sup id="toc_661">34</sup>Alle tre Gesù gridò con voce forte: <i>Eloì, Eloì, lemà sabactàni?</i>, che significa: <i>Dio mio, Dio mio, perché mi hai abbandonato?</i> <sup id="toc_662">35</sup>Alcuni dei presenti, udito ciò, dicevano: “Ecco, chiama Elia!”. <sup id="toc_663">36</sup>Uno corse a inzuppare di <i>aceto</i>
una spugna e, postala su una canna, gli <i>dava da bere</i>, dicendo: “Aspettate, vediamo se viene Elia a toglierlo dalla croce”. <sup id="toc_664">37</sup>Ma Gesù, dando un forte grido, spirò.</p>
  <p><sup id="toc_665">38</sup>Il velo del tempio si squarciò in due, dall’alto in basso.</p>
  <p><sup id="toc_666">39</sup>Allora il centurione che gli stava di fronte, vistolo spirare in quel modo, disse: “Veramente quest’uomo era Figlio di Dio!”.</p>
  <p><sup id="toc_667">40</sup>C’erano anche alcune donne, che stavano ad osservare da lontano, tra le quali Maria di Màgdala, Maria madre di Giacomo il minore e di ioses, e Salome, <sup id="toc_668">41</sup>che lo seguivano e servivano quando era ancora in Galilea, e molte altre che erano salite con lui a Gerusalemme.</p>
  <p><sup id="toc_669">42</sup>Sopraggiunta ormai la sera, poiché era la Parascève, cioè la vigilia del sabato, <sup id="toc_670">43</sup>Giuseppe d’Arimatéa, membro autorevole del sinedrio, che aspettava anche lui il regno di Dio, andò coraggiosamente da Pilato per chiedere il corpo di Gesù. <sup id="toc_671">44</sup>Pilato si meravigliò che fosse già morto e, chiamato il centurione, lo interrogò se fosse morto da tempo. <sup id="toc_672">45</sup>Informato dal centurione, concesse la salma a Giuseppe. <sup id="toc_673">46</sup>Egli allora, comprato un lenzuolo, lo calò giù dalla croce e, avvoltolo nel lenzuolo, lo depose in un sepolcro scavato nella roccia. Poi fece rotolare un masso contro l’entrata del sepolcro. <sup id="toc_674">47</sup>Intanto Maria di Màgdala e Maria madre di Ioses stavano ad osservare dove veniva deposto.</p>
  <h3 id="toc_675">16</h3>
  <p><sup id="toc_676">1</sup>Passato il sabato, Maria di Màgdala, Maria di Giacomo e Salome comprarono oli aromatici per andare a imbalsamare Gesù. <sup id="toc_677">2</sup>Di buon mattino, il primo giorno dopo il sabato, vennero al sepolcro al levar del sole. <sup id="toc_678">3</sup>Esse dicevano tra loro: “Chi ci rotolerà via il masso dall’ingresso del sepolcro?”.<sup id="toc_679">4</sup>Ma, guardando, videro che il masso era già stato rotolato via, benché fosse molto grande. <sup id="toc_680">5</sup>Entrando nel sepolcro, videro un giovane, seduto sulla destra, vestito d’una veste bianca, ed ebbero paura. <sup id="toc_681">6</sup>Ma egli disse loro: “Non abbiate paura! Voi cercate Gesù Nazareno, il crocifisso. È risorto, non è qui. Ecco il luogo dove l’avevano deposto. <sup id="toc_682">7</sup>Ora andate, dite ai suoi discepoli e a Pietro che egli vi precede in Galilea. Là lo vedrete, come vi ha detto”. <sup id="toc_683">8</sup>Ed esse, uscite, fuggirono via dal sepolcro perché erano piene di timore e di spavento. E non dissero niente a nessuno, perché avevano paura.</p>
  <p><sup id="toc_684">9</sup>Risuscitato al mattino nel primo giorno dopo il sabato, apparve prima a Maria di Màgdala, dalla quale aveva cacciato sette demòni. <sup id="toc_685">10</sup>Questa andò ad annunziarlo ai suoi seguaci che erano in lutto e in pianto. <sup id="toc_686">11</sup>Ma essi, udito che era vivo ed era stato visto da lei, non vollero credere.</p>
  <p><sup id="toc_687">12</sup>Dopo ciò, apparve a due di loro sotto altro aspetto, mentre erano in cammino verso la campagna. <sup id="toc_688">13</sup>Anch’essi ritornarono ad annunziarlo agli altri; ma neanche a loro vollero credere.</p>
  <p><sup id="toc_689">14</sup>Alla fine apparve agli undici, mentre stavano a mensa, e li rimproverò per la loro incredulità e durezza di cuore, perché non avevano creduto a quelli che lo avevano visto risuscitato.</p>
  <p><sup id="toc_690">15</sup>Gesù disse loro: “Andate in tutto il mondo e predicate il vangelo ad ogni creatura. <sup id="toc_691">16</sup>Chi crederà e sarà battezzato sarà salvo, ma chi non crederà sarà condannato. <sup id="toc_692">17</sup>E questi saranno i segni che accompagneranno quelli che credono: nel mio nome scacceranno i demòni, parleranno lingue nuove, <sup id="toc_693">18</sup>prenderanno in mano i serpenti e, se berranno qualche veleno, non recherà loro danno, imporranno le mani ai malati e questi guariranno”.</p>
  <p><sup id="toc_694">19</sup>Il Signore Gesù, dopo aver parlato con loro, fu assunto in cielo e sedette alla destra di Dio.</p>
  <p><sup id="toc_695">20</sup>Allora essi partirono e predicarono dappertutto, mentre il Signore operava insieme con loro e confermava la parola con i prodigi che l’accompagnavano.</p>
</body>
</html>