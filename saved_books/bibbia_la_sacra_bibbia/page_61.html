<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere di san Paolo</h1>
  <h2 id="toc_1">Lettera ai Galati</h2>
  <h3 id="toc_2">1</h3>
  <p><sup id="toc_3">1</sup>Paolo, apostolo non da parte di uomini, né per mezzo di uomo, ma per mezzo di Gesù Cristo e di Dio Padre che lo ha risuscitato dai morti, <sup id="toc_4">2</sup>e tutti i fratelli che sono con me, alle Chiese della Galazia. <sup id="toc_5">3</sup>Grazia a voi e pace da parte di Dio Padre nostro e dal Signore Gesù Cristo, <sup id="toc_6">4</sup>che ha dato se stesso per i nostri peccati, per strapparci da questo mondo perverso, secondo la volontà di Dio e Padre nostro, <sup id="toc_7">5</sup>al quale sia gloria nei secoli dei secoli. Amen.</p>
  <p><sup id="toc_8">6</sup>Mi meraviglio che così in fretta da colui che vi ha chiamati con la grazia di Cristo passiate ad un altro vangelo. <sup id="toc_9">7</sup>In realtà, però, non ce n’è un altro; solo che vi sono alcuni che vi turbano e vogliono sovvertire il vangelo di Cristo. <sup id="toc_10">8</sup>Orbene, se anche noi stessi o un angelo dal cielo vi predicasse un vangelo diverso da quello che vi abbiamo predicato, sia anàtema! <sup id="toc_11">9</sup>L’abbiamo già detto e ora lo ripeto: se qualcuno vi predica un vangelo diverso da quello che avete ricevuto, sia anàtema! <sup id="toc_12">10</sup>Infatti, è forse il favore degli uomini che intendo guadagnarmi, o non piuttosto quello di Dio? Oppure cerco di piacere agli uomini? Se ancora io piacessi agli uomini, non sarei più servitore di Cristo!</p>
  <p><sup id="toc_13">11</sup>Vi dichiaro dunque, fratelli, che il vangelo da me annunziato non è modellato sull’uomo; <sup id="toc_14">12</sup>infatti io non l’ho ricevuto né l’ho imparato da uomini, ma per rivelazione di Gesù Cristo. <sup id="toc_15">13</sup>Voi avete certamente sentito parlare della mia condotta di un tempo nel giudaismo, come io perseguitassi fieramente la Chiesa di Dio e la devastassi, <sup id="toc_16">14</sup>superando nel giudaismo la maggior parte dei miei coetanei e connazionali, accanito com’ero nel sostenere le tradizioni dei padri. <sup id="toc_17">15</sup>Ma quando colui che mi scelse fin dal seno di mia madre e mi chiamò con la sua grazia si compiacque <sup id="toc_18">16</sup>di rivelare a me suo Figlio perché lo annunziassi in mezzo ai pagani, subito, senza consultare nessun uomo, <sup id="toc_19">17</sup>senza andare a Gerusalemme da coloro che erano apostoli prima di me, mi recai in Arabia e poi ritornai a Damasco.</p>
  <p><sup id="toc_20">18</sup>In seguito, dopo tre anni andai a Gerusalemme per consultare Cefa, e rimasi presso di lui quindici giorni; <sup id="toc_21">19</sup>degli apostoli non vidi nessun altro, se non Giacomo, il fratello del Signore. <sup id="toc_22">20</sup>In ciò che vi scrivo, io attesto davanti a Dio che non mentisco. <sup id="toc_23">21</sup>Quindi andai nelle regioni della Siria e della Cilicia. <sup id="toc_24">22</sup>Ma ero sconosciuto personalmente alle Chiese della Giudea che sono in Cristo; <sup id="toc_25">23</sup>soltanto avevano sentito dire: “Colui che una volta ci perseguitava, va ora annunziando la fede che un tempo voleva distruggere”. <sup id="toc_26">24</sup>E glorificavano Dio a causa mia.</p>
  <h3 id="toc_27">2</h3>
  <p><sup id="toc_28">1</sup>Dopo quattordici anni, andai di nuovo a Gerusalemme in compagnia di Bàrnaba, portando con me anche Tito: <sup id="toc_29">2</sup>vi andai però in seguito ad una rivelazione. Esposi loro il vangelo che io predico tra i pagani, ma lo esposi privatamente alle persone più ragguardevoli, per non trovarmi nel rischio di correre o di aver corso invano. <sup id="toc_30">3</sup>Ora neppure Tito, che era con me, sebbene fosse greco, fu obbligato a farsi circoncidere. <sup id="toc_31">4</sup>E questo proprio a causa dei falsi fratelli che si erano intromessi a spiare la libertà che abbiamo in Cristo Gesù, allo scopo di renderci schiavi. <sup id="toc_32">5</sup>Ad essi però non cedemmo, per riguardo, neppure un istante, perché la verità del vangelo continuasse a rimanere salda tra di voi.</p>
  <p><sup id="toc_33">6</sup>Da parte dunque delle persone più ragguardevoli – quali fossero allora non m’interessa, perché Dio non bada a persona alcuna – a me, da quelle persone ragguardevoli, non fu imposto nulla di più. <sup id="toc_34">7</sup>Anzi, visto che a me era stato affidato il vangelo per i non circoncisi, come a Pietro quello per i circoncisi – <sup id="toc_35">8</sup>poiché colui che aveva agito in Pietro per farne un apostolo dei circoncisi aveva agito anche in me per i pagani – <sup id="toc_36">9</sup>e riconoscendo la grazia a me conferita, Giacomo, Cefa e Giovanni, ritenuti le colonne, diedero a me e a Bàrnaba la loro destra in segno di comunione, perché noi andassimo verso i pagani ed essi verso i circoncisi. <sup id="toc_37">10</sup>Soltanto ci pregarono di ricordarci dei poveri: ciò che mi sono proprio preoccupato di fare.</p>
  <p><sup id="toc_38">11</sup>Ma quando Cefa venne ad Antiochia, mi opposi a lui a viso aperto perché evidentemente aveva torto. <sup id="toc_39">12</sup>Infatti, prima che giungessero alcuni da parte di Giacomo, egli prendeva cibo insieme ai pagani; ma dopo la loro venuta, cominciò a evitarli e a tenersi in disparte, per timore dei circoncisi. <sup id="toc_40">13</sup>E anche gli altri Giudei lo imitarono nella simulazione, al punto che anche Bàrnaba si lasciò attirare nella loro ipocrisia. <sup id="toc_41">14</sup>Ora quando vidi che non si comportavano rettamente secondo la verità del vangelo, dissi a Cefa in presenza di tutti: “Se tu, che sei Giudeo, vivi come i pagani e non alla maniera dei Giudei, come puoi costringere i pagani a vivere alla maniera dei Giudei?</p>
  <p><sup id="toc_42">15</sup>Noi che per nascita siamo Giudei e non pagani peccatori, <sup id="toc_43">16</sup>sapendo tuttavia che l’uomo non è giustificato dalle opere della legge ma soltanto per mezzo della fede in Gesù Cristo, abbiamo creduto anche noi in Gesù Cristo per essere giustificati dalla fede in Cristo e non dalle opere della legge; poiché dalle opere della legge <i>non verrà mai giustificato nessuno</i>“.</p>
  <p><sup id="toc_44">17</sup>Se pertanto noi che cerchiamo la giustificazione in Cristo siamo trovati peccatori come gli altri, forse Cristo è ministro del peccato? Impossibile! <sup id="toc_45">18</sup>Infatti se io riedifico quello che ho demolito, mi denuncio come trasgressore. <sup id="toc_46">19</sup>In realtà mediante la legge io sono morto alla legge, per vivere per Dio. <sup id="toc_47">20</sup>Sono stato crocifisso con Cristo e non sono più io che vivo, ma Cristo vive in me. Questa vita nella carne, io la vivo nella fede del Figlio di Dio, che mi ha amato e ha dato se stesso per me. <sup id="toc_48">21</sup>Non annullo dunque la grazia di Dio; infatti se la giustificazione viene dalla legge, Cristo è morto invano.</p>
  <h3 id="toc_49">3</h3>
  <p><sup id="toc_50">1</sup>O stolti Gàlati, chi mai vi ha ammaliati, proprio voi agli occhi dei quali fu rappresentato al vivo Gesù Cristo crocifisso? <sup id="toc_51">2</sup>Questo solo io vorrei sapere da voi: è per le opere della legge che avete ricevuto lo Spirito o per aver creduto alla predicazione? <sup id="toc_52">3</sup>Siete così privi d’intelligenza che, dopo aver incominciato con lo Spirito, ora volete finire con la carne? <sup id="toc_53">4</sup>Tante esperienze le avete fatte invano? Se almeno fosse invano! <sup id="toc_54">5</sup>Colui che dunque vi concede lo Spirito e opera portenti in mezzo a voi, lo fa grazie alle opere della legge o perché avete creduto alla predicazione?</p>
  <p><sup id="toc_55">6</sup>Fu così che Abramo <i>ebbe fede in Dio e gli fu accreditato come giustizia</i>. <sup id="toc_56">7</sup>Sappiate dunque che figli di Abramo sono quelli che vengono dalla fede. <sup id="toc_57">8</sup>E la Scrittura, prevedendo che Dio avrebbe giustificato i pagani per la fede, preannunziò ad Abramo questo lieto annunzio: <i>In te saranno benedette tutte le genti</i>. <sup id="toc_58">9</sup>Di conseguenza, quelli che hanno la fede vengono benedetti insieme ad Abramo che credette. <sup id="toc_59">10</sup>Quelli invece che si richiamano alle opere della legge, stanno sotto la maledizione, poiché sta scritto: <i>Maledetto chiunque non rimane fedele a tutte le cose scritte nel libro della legge per praticarle</i>. <sup id="toc_60">11</sup>E che nessuno possa giustificarsi davanti a Dio per la legge risulta dal fatto che <i>il giusto vivrà in virtù della fede</i>. <sup id="toc_61">12</sup>Ora la legge non si basa sulla fede; al contrario dice che <i>chi praticherà queste cose, vivrà per esse</i>. <sup id="toc_62">13</sup>Cristo ci ha riscattati dalla maledizione della legge, diventando lui stesso maledizione per noi, come sta scritto: <i>Maledetto chi pende dal legno</i>, <sup id="toc_63">14</sup>perché in Cristo Gesù la benedizione di Abramo passasse alle genti e noi ricevessimo la promessa dello Spirito mediante la fede.</p>
  <p><sup id="toc_64">15</sup>Fratelli, ecco, vi faccio un esempio comune: un testamento legittimo, pur essendo solo un atto umano, nessuno lo dichiara nullo o vi aggiunge qualche cosa. <sup id="toc_65">16</sup>Ora è appunto ad Abramo e alla sua discendenza che furon fatte le promesse. Non dice la Scrittura: “e ai tuoi discendenti”, come se si trattasse di molti, ma <i>e alla tua discendenza</i>, come a uno solo, cioè Cristo. <sup id="toc_66">17</sup>Ora io dico: un testamento stabilito in precedenza da Dio stesso, non può dichiararlo nullo una legge che è venuta quattrocentotrenta anni dopo, annullando così la promessa. <sup id="toc_67">18</sup>Se infatti l’eredità si ottenesse in base alla legge, non sarebbe più in base alla promessa; Dio invece concesse il suo favore ad Abramo mediante la promessa.</p>
  <p><sup id="toc_68">19</sup>Perché allora la legge? Essa fu aggiunta per le trasgressioni, fino alla venuta della <i>discendenza</i>
per la quale era stata fatta la promessa, e fu promulgata per mezzo di angeli attraverso un mediatore. <sup id="toc_69">20</sup>Ora non si dà mediatore per una sola persona e Dio è uno solo. <sup id="toc_70">21</sup>La legge è dunque contro le promesse di Dio? Impossibile! Se infatti fosse stata data una legge capace di conferire la vita, la giustificazione scaturirebbe davvero dalla legge; <sup id="toc_71">22</sup>la Scrittura invece ha rinchiuso ogni cosa sotto il peccato, perché ai credenti la promessa venisse data in virtù della fede in Gesù Cristo.</p>
  <p><sup id="toc_72">23</sup>Prima però che venisse la fede, noi eravamo rinchiusi sotto la custodia della legge, in attesa della fede che doveva essere rivelata. <sup id="toc_73">24</sup>Così la legge è per noi come un pedagogo che ci ha condotto a Cristo, perché fossimo giustificati per la fede. <sup id="toc_74">25</sup>Ma appena è giunta la fede, noi non siamo più sotto un pedagogo. <sup id="toc_75">26</sup>Tutti voi infatti siete figli di Dio per la fede in Cristo Gesù, <sup id="toc_76">27</sup>poiché quanti siete stati battezzati in Cristo, vi siete rivestiti di Cristo. <sup id="toc_77">28</sup>Non c’è più giudeo né greco; non c’è più schiavo né libero; non c’è più uomo né donna, poiché tutti voi siete uno in Cristo Gesù. <sup id="toc_78">29</sup>E se appartenete a Cristo, allora siete discendenza di Abramo, eredi secondo la promessa.</p>
  <h3 id="toc_79">4</h3>
  <p><sup id="toc_80">1</sup>Ecco, io faccio un altro esempio: per tutto il tempo che l’erede è fanciullo, non è per nulla differente da uno schiavo, pure essendo padrone di tutto; <sup id="toc_81">2</sup>ma dipende da tutori e amministratori, fino al termine stabilito dal padre. <sup id="toc_82">3</sup>Così anche noi quando eravamo fanciulli, eravamo come schiavi degli elementi del mondo. <sup id="toc_83">4</sup>Ma quando venne la pienezza del tempo, Dio mandò il suo Figlio, nato da donna, nato sotto la legge, <sup id="toc_84">5</sup>per riscattare coloro che erano sotto la legge, perché ricevessimo l’adozione a figli. <sup id="toc_85">6</sup>E che voi siete figli ne è prova il fatto che Dio ha mandato nei nostri cuori lo Spirito del suo Figlio che grida: Abbà, Padre! <sup id="toc_86">7</sup>Quindi non sei più schiavo, ma figlio; e se figlio, sei anche erede per volontà di Dio.</p>
  <p><sup id="toc_87">8</sup>Ma un tempo, per la vostra ignoranza di Dio, eravate sottomessi a divinità, che in realtà non lo sono; <sup id="toc_88">9</sup>ora invece che avete conosciuto Dio, anzi da lui siete stati conosciuti, come potete rivolgervi di nuovo a quei deboli e miserabili elementi, ai quali di nuovo come un tempo volete servire? <sup id="toc_89">10</sup>Voi infatti osservate giorni, mesi, stagioni e anni! <sup id="toc_90">11</sup>Temo per voi che io mi sia affaticato invano a vostro riguardo.</p>
  <p><sup id="toc_91">12</sup>Siate come me, ve ne prego, poiché anch’io sono stato come voi, fratelli. Non mi avete offeso in nulla.<sup id="toc_92">13</sup>Sapete che fu a causa di una malattia del corpo che vi annunziai la prima volta il vangelo; <sup id="toc_93">14</sup>e quella che nella mia carne era per voi una prova non l’avete disprezzata né respinta, ma al contrario mi avete accolto come un angelo di Dio, come Cristo Gesù.</p>
  <p><sup id="toc_94">15</sup>Dove sono dunque le vostre felicitazioni? Vi rendo testimonianza che, se fosse stato possibile, vi sareste cavati anche gli occhi per darmeli. <sup id="toc_95">16</sup>Sono dunque diventato vostro nemico dicendovi la verità? <sup id="toc_96">17</sup>Costoro si danno premura per voi, ma non onestamente; vogliono mettervi fuori, perché mostriate zelo per loro. <sup id="toc_97">18</sup>È bello invece essere circondati di premure nel bene sempre e non solo quando io mi trovo presso di voi, <sup id="toc_98">19</sup>figlioli miei, che io di nuovo partorisco nel dolore finché non sia formato Cristo in voi! <sup id="toc_99">20</sup>Vorrei essere vicino a voi in questo momento e poter cambiare il tono della mia voce, perché non so cosa fare a vostro riguardo.</p>
  <p><sup id="toc_100">21</sup>Ditemi, voi che volete essere sotto la legge: non sentite forse cosa dice la legge? <sup id="toc_101">22</sup>Sta scritto infatti che Abramo ebbe due figli, uno dalla schiava e uno dalla donna libera. <sup id="toc_102">23</sup>Ma quello dalla schiava è nato secondo la carne; quello dalla donna libera, in virtù della promessa. <sup id="toc_103">24</sup>Ora, tali cose sono dette per allegoria: le due donne infatti rappresentano le due Alleanze; una, quella del monte Sinai, che genera nella schiavitù, rappresentata da Agar <sup id="toc_104">25</sup>– il Sinai è un monte dell’Arabia –; essa corrisponde alla Gerusalemme attuale, che di fatto è schiava insieme ai suoi figli. <sup id="toc_105">26</sup>Invece la Gerusalemme di lassù è libera ed è la nostra madre. <sup id="toc_106">27</sup>Sta scritto infatti:</p>
  <p class="testo_rientrato"><i>Rallègrati, sterile, che non partorisci,<br/>
grida nell’allegria tu che non conosci i dolori del parto,<br/>
perché molti sono i figli dell’abbandonata,<br/>
più di quelli della donna che ha marito</i>.</p>
  <p><sup id="toc_107">28</sup>Ora voi, fratelli, siete figli della promessa, alla maniera di Isacco. <sup id="toc_108">29</sup>E come allora colui che era nato secondo la carne perseguitava quello nato secondo lo spirito, così accade anche ora. <sup id="toc_109">30</sup>Però, che cosa dice la Scrittura? <i>Manda via la schiava e suo figlio, perché il figlio della schiava non avrà eredità col figlio</i>
della donna libera. <sup id="toc_110">31</sup>Così, fratelli, noi non siamo figli di una schiava, ma di una donna libera.</p>
  <h3 id="toc_111">5</h3>
  <p><sup id="toc_112">1</sup>Cristo ci ha liberati perché restassimo liberi; state dunque saldi e non lasciatevi imporre di nuovo il giogo della schiavitù. <sup id="toc_113">2</sup>Ecco, io Paolo vi dico: se vi fate circoncidere, Cristo non vi gioverà nulla. <sup id="toc_114">3</sup>E dichiaro ancora una volta a chiunque si fa circoncidere che egli è obbligato ad osservare tutta quanta la legge. <sup id="toc_115">4</sup>Non avete più nulla a che fare con Cristo voi che cercate la giustificazione nella legge; siete decaduti dalla grazia. <sup id="toc_116">5</sup>Noi infatti per virtù dello Spirito, attendiamo dalla fede la giustificazione che speriamo. <sup id="toc_117">6</sup>Poiché in Cristo Gesù non è la circoncisione che conta o la non circoncisione, ma la fede che opera per mezzo della carità.</p>
  <p><sup id="toc_118">7</sup>Correvate così bene; chi vi ha tagliato la strada che non obbedite più alla verità? <sup id="toc_119">8</sup>Questa persuasione non viene sicuramente da colui che vi chiama! <sup id="toc_120">9</sup>Un po’ di lievito fa fermentare tutta la pasta. <sup id="toc_121">10</sup>Io sono fiducioso per voi nel Signore che non penserete diversamente; ma chi vi turba, subirà la sua condanna, chiunque egli sia. <sup id="toc_122">11</sup>Quanto a me, fratelli, se io predico ancora la circoncisione, perché sono tuttora perseguitato? È dunque annullato lo scandalo della croce? <sup id="toc_123">12</sup>Dovrebbero farsi mutilare coloro che vi turbano.</p>
  <p><sup id="toc_124">13</sup>Voi infatti, fratelli, siete stati chiamati a libertà. Purché questa libertà non divenga un pretesto per vivere secondo la carne, ma mediante la carità siate a servizio gli uni degli altri. <sup id="toc_125">14</sup>Tutta la legge infatti trova la sua pienezza in un solo precetto: <i>amerai il prossimo tuo come te stesso</i>. <sup id="toc_126">15</sup>Ma se vi mordete e divorate a vicenda, guardate almeno di non distruggervi del tutto gli uni gli altri!</p>
  <p><sup id="toc_127">16</sup>Vi dico dunque: camminate secondo lo Spirito e non sarete portati a soddisfare i desideri della carne; <sup id="toc_128">17</sup>la carne infatti ha desideri contrari allo Spirito e lo Spirito ha desideri contrari alla carne; queste cose si oppongono a vicenda, sicché voi non fate quello che vorreste.</p>
  <p><sup id="toc_129">18</sup>Ma se vi lasciate guidare dallo Spirito, non siete più sotto la legge. <sup id="toc_130">19</sup>Del resto le opere della carne sono ben note: fornicazione, impurità, libertinaggio, <sup id="toc_131">20</sup>idolatria, stregonerie, inimicizie, discordia, gelosia, dissensi, divisioni, fazioni, <sup id="toc_132">21</sup>invidie, ubriachezze, orge e cose del genere; circa queste cose vi preavviso, come già ho detto, che chi le compie non erediterà il regno di Dio. <sup id="toc_133">22</sup>Il frutto dello Spirito invece è amore, gioia, pace, pazienza, benevolenza, bontà, fedeltà, mitezza, dominio di sé; <sup id="toc_134">23</sup>contro queste cose non c’è legge.</p>
  <p><sup id="toc_135">24</sup>Ora quelli che sono di Cristo Gesù hanno crocifisso la loro carne con le sue passioni e i suoi desideri. <sup id="toc_136">25</sup>Se pertanto viviamo dello Spirito, camminiamo anche secondo lo Spirito. <sup id="toc_137">26</sup>Non cerchiamo la vanagloria, provocandoci e invidiandoci gli uni gli altri.</p>
  <h3 id="toc_138">6</h3>
  <p><sup id="toc_139">1</sup>Fratelli, qualora uno venga sorpreso in qualche colpa, voi che avete lo Spirito correggetelo con dolcezza. E vigila su te stesso, per non cadere anche tu in tentazione. <sup id="toc_140">2</sup>Portate i pesi gli uni degli altri, così adempirete la legge di Cristo. <sup id="toc_141">3</sup>Se infatti uno pensa di essere qualcosa mentre non è nulla, inganna se stesso. <sup id="toc_142">4</sup>Ciascuno esamini invece la propria condotta e allora solo in se stesso e non negli altri troverà motivo di vanto: <sup id="toc_143">5</sup>ciascuno infatti porterà il proprio fardello.</p>
  <p><sup id="toc_144">6</sup>Chi viene istruito nella dottrina, faccia parte di quanto possiede a chi lo istruisce. <sup id="toc_145">7</sup>Non vi fate illusioni; non ci si può prendere gioco di Dio. Ciascuno raccoglierà quello che avrà seminato. <sup id="toc_146">8</sup>Chi semina nella sua carne, dalla carne raccoglierà corruzione; chi semina nello Spirito, dallo Spirito raccoglierà vita eterna. <sup id="toc_147">9</sup>E non stanchiamoci di fare il bene; se infatti non desistiamo, a suo tempo mieteremo. <sup id="toc_148">10</sup>Poiché dunque ne abbiamo l’occasione, operiamo il bene verso tutti, soprattutto verso i fratelli nella fede.</p>
  <p><sup id="toc_149">11</sup>Vedete con che grossi caratteri vi scrivo, ora, di mia mano. <sup id="toc_150">12</sup>Quelli che vogliono fare bella figura nella carne, vi costringono a farvi circoncidere, solo per non essere perseguitati a causa della croce di Cristo. <sup id="toc_151">13</sup>Infatti neanche gli stessi circoncisi osservano la legge, ma vogliono la vostra circoncisione per trarre vanto dalla vostra carne. <sup id="toc_152">14</sup>Quanto a me invece non ci sia altro vanto che nella croce del Signore nostro Gesù Cristo, per mezzo della quale il mondo per me è stato crocifisso, come io per il mondo. <sup id="toc_153">15</sup>Non è infatti la circoncisione che conta, né la non circoncisione, ma l’essere nuova creatura. <sup id="toc_154">16</sup>E su quanti seguiranno questa norma sia pace e misericordia, come su tutto l’Israele di Dio. <sup id="toc_155">17</sup>D’ora innanzi nessuno mi procuri fastidi: difatti io porto le stigmate di Gesù nel mio corpo.</p>
  <p><sup id="toc_156">18</sup>La grazia del Signore nostro Gesù Cristo sia con il vostro spirito, fratelli. Amen.</p>
</body>
</html>