<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere di san Paolo</h1>
  <h2 id="toc_1">Lettera agli Efesini</h2>
  <h3 id="toc_2">1</h3>
  <p><sup id="toc_3">1</sup>Paolo, apostolo di Gesù Cristo per volontà di Dio, ai santi che sono in Èfeso, credenti in Cristo Gesù: <sup id="toc_4">2</sup>grazia a voi e pace da Dio, Padre nostro, e dal Signore Gesù Cristo.</p>
  <p class="testo_rientrato"><sup id="toc_5">3</sup>Benedetto sia Dio, Padre del Signore nostro Gesù Cristo,<br/>
che ci ha benedetti con ogni benedizione spirituale nei<br/>
cieli, in Cristo.<br/> <sup id="toc_6">4</sup>In lui ci ha scelti prima della creazione del mondo,<br/>
per essere santi e immacolati al suo cospetto nella carità,<br/> <sup id="toc_7">5</sup>predestinandoci a essere suoi figli adottivi<br/>
per opera di Gesù Cristo,<br/> <sup id="toc_8">6</sup>secondo il beneplacito della sua volontà.<br/>
E questo a lode e gloria della sua grazia,<br/>
che ci ha dato nel suo Figlio diletto;<br/> <sup id="toc_9">7</sup>nel quale abbiamo la redenzione mediante il suo sangue,<br/>
la remissione dei peccati<br/>
secondo la ricchezza della sua grazia.<br/> <sup id="toc_10">8</sup>Egli l’ha abbondantemente riversata su di noi<br/>
con ogni sapienza e intelligenza,<br/> <sup id="toc_11">9</sup>poiché egli ci ha fatto conoscere il mistero della sua volontà,<br/>
secondo quanto nella sua benevolenza aveva in lui<br/>
prestabilito<br/> <sup id="toc_12">10</sup>per realizzarlo nella pienezza dei tempi:<br/>
il disegno cioè di ricapitolare in Cristo tutte le cose,<br/>
quelle del cielo come quelle della terra.<br/> <sup id="toc_13">11</sup>In lui siamo stati fatti anche eredi,<br/>
essendo stati predestinati secondo il piano di colui<br/>
che tutto opera efficacemente conforme alla sua volontà,<br/> <sup id="toc_14">12</sup>perché noi fossimo a lode della sua gloria,<br/>
noi, che per primi abbiamo sperato in Cristo.<br/> <sup id="toc_15">13</sup>In lui anche voi,<br/>
dopo aver ascoltato la parola della verità,<br/>
il vangelo della vostra salvezza<br/>
e avere in esso creduto, avete ricevuto il suggello dello Spirito Santo<br/>
che era stato promesso,<br/> <sup id="toc_16">14</sup>il quale è caparra della nostra eredità,<br/>
in attesa della completa redenzione di coloro<br/>
che Dio si è acquistato, a lode della sua gloria.</p>
  <p><sup id="toc_17">15</sup>Perciò anch’io, avendo avuto notizia della vostra fede nel Signore Gesù e dell’amore che avete verso tutti i santi, <sup id="toc_18">16</sup>non cesso di render grazie per voi, ricordandovi nelle mie preghiere, <sup id="toc_19">17</sup>perché il Dio del Signore nostro Gesù Cristo, il Padre della gloria, vi dia uno spirito di sapienza e di rivelazione per una più profonda conoscenza di lui. <sup id="toc_20">18</sup>Possa egli davvero illuminare gli occhi della vostra mente per farvi comprendere a quale speranza vi ha chiamati, quale tesoro di gloria racchiude la sua eredità fra i santi <sup id="toc_21">19</sup>e qual è la straordinaria grandezza della sua potenza verso di noi credenti secondo l’efficacia della sua forza</p>
  <p class="testo_rientrato"><sup id="toc_22">20</sup>che egli manifestò in Cristo, quando lo risuscitò dai morti<br/>
e lo fece sedere alla sua destra nei cieli,<br/> <sup id="toc_23">21</sup>al di sopra di ogni principato e autorità,<br/>
di ogni potenza e dominazione<br/>
e di ogni altro nome che si possa nominare<br/>
non solo nel secolo presente ma anche in quello futuro.<br/> <sup id="toc_24">22</sup><i>Tutto infatti ha sottomesso ai suoi piedi<br/></i>
e lo ha costituito su tutte le cose a capo della Chiesa,<br/> <sup id="toc_25">23</sup>la quale è il suo corpo,<br/>
la pienezza di colui che si realizza interamente in tutte le cose.</p>
  <h3 id="toc_26">2</h3>
  <p><sup id="toc_27">1</sup>Anche voi eravate morti per le vostre colpe e i vostri peccati, <sup id="toc_28">2</sup>nei quali un tempo viveste alla maniera di questo mondo, seguendo il principe delle potenze dell’aria, quello spirito che ora opera negli uomini ribelli. <sup id="toc_29">3</sup>Nel numero di quei ribelli, del resto, siamo vissuti anche tutti noi, un tempo, con i desideri della nostra carne, seguendo le voglie della carne e i desideri cattivi; ed eravamo per natura meritevoli d’ira, come gli altri. <sup id="toc_30">4</sup>Ma Dio, ricco di misericordia, per il grande amore con il quale ci ha amati, <sup id="toc_31">5</sup>da morti che eravamo per i peccati, ci ha fatti rivivere con Cristo: per grazia infatti siete stati salvati. <sup id="toc_32">6</sup>Con lui ci ha anche risuscitati e ci ha fatti sedere nei cieli, in Cristo Gesù, <sup id="toc_33">7</sup>per mostrare nei secoli futuri la straordinaria ricchezza della sua grazia mediante la sua bontà verso di noi in Cristo Gesù.</p>
  <p><sup id="toc_34">8</sup>Per questa grazia infatti siete salvi mediante la fede; e ciò non viene da voi, ma è dono di Dio; <sup id="toc_35">9</sup>né viene dalle opere, perché nessuno possa vantarsene. <sup id="toc_36">10</sup>Siamo infatti opera sua, creati in Cristo Gesù per le opere buone che Dio ha predisposto perché noi le praticassimo.</p>
  <p><sup id="toc_37">11</sup>Perciò ricordatevi che un tempo voi, pagani per nascita, chiamati incirconcisi da quelli che si dicono circoncisi perché tali sono nella carne per mano di uomo, <sup id="toc_38">12</sup>ricordatevi che in quel tempo eravate senza Cristo, esclusi dalla cittadinanza d’Israele, estranei ai patti della promessa, senza speranza e senza Dio in questo mondo. <sup id="toc_39">13</sup>Ora invece, in Cristo Gesù, voi che un tempo eravate i lontani siete diventati i vicini grazie al sangue di Cristo.</p>
  <p class="testo_rientrato"><sup id="toc_40">14</sup>Egli infatti è la nostra pace,<br/>
colui che ha fatto dei due un popolo solo,<br/>
abbattendo il muro di separazione che era frammezzo,<br/>
cioè l’inimicizia,<br/> <sup id="toc_41">15</sup>annullando, per mezzo della sua carne,<br/>
la legge fatta di prescrizioni e di decreti,<br/>
per creare in se stesso, dei due, un solo uomo nuovo,<br/>
facendo la pace,<br/> <sup id="toc_42">16</sup>e per riconciliare tutti e due con Dio in un solo corpo,<br/>
per mezzo della croce,<br/>
distruggendo in se stesso l’inimicizia.<br/> <sup id="toc_43">17</sup>Egli è venuto perciò ad <i>annunziare pace<br/></i>
a voi <i>che eravate lontani e pace a coloro che erano vicini</i>.<br/> <sup id="toc_44">18</sup>Per mezzo di lui possiamo presentarci, gli uni e gli altri,<br/>
al Padre in un solo Spirito.</p>
  <p><sup id="toc_45">19</sup>Così dunque voi non siete più stranieri né ospiti, ma siete concittadini dei santi e familiari di Dio, <sup id="toc_46">20</sup>edificati sopra il fondamento degli apostoli e dei profeti, e avendo come pietra angolare lo stesso Cristo Gesù. <sup id="toc_47">21</sup>In lui ogni costruzione cresce ben ordinata per essere tempio santo nel Signore; <sup id="toc_48">22</sup>in lui anche voi insieme con gli altri venite edificati per diventare dimora di Dio per mezzo dello Spirito.</p>
  <h3 id="toc_49">3</h3>
  <p><sup id="toc_50">1</sup>Per questo, io Paolo, il prigioniero di Cristo per voi Gentili… <sup id="toc_51">2</sup>penso che abbiate sentito parlare del ministero della grazia di Dio, a me affidato a vostro beneficio: <sup id="toc_52">3</sup>come per rivelazione mi è stato fatto conoscere il mistero di cui sopra vi ho scritto brevemente. <sup id="toc_53">4</sup>Dalla lettura di ciò che ho scritto potete ben capire la mia comprensione del mistero di Cristo. <sup id="toc_54">5</sup>Questo mistero non è stato manifestato agli uomini delle precedenti generazioni come al presente è stato rivelato ai suoi santi apostoli e profeti per mezzo dello Spirito: <sup id="toc_55">6</sup>che i Gentili cioè sono chiamati, in Cristo Gesù, a partecipare alla stessa eredità, a formare lo stesso corpo, e ad essere partecipi della promessa per mezzo del vangelo, <sup id="toc_56">7</sup>del quale sono divenuto ministro per il dono della grazia di Dio a me concessa in virtù dell’efficacia della sua potenza. <sup id="toc_57">8</sup>A me, che sono l’infimo fra tutti i santi, è stata concessa questa grazia di annunziare ai Gentili le imperscrutabili ricchezze di Cristo, <sup id="toc_58">9</sup>e di far risplendere agli occhi di tutti qual è l’adempimento del mistero nascosto da secoli nella mente di Dio, creatore dell’universo, <sup id="toc_59">10</sup>perché sia manifestata ora nel cielo, per mezzo della Chiesa, ai Principati e alle Potestà la multiforme sapienza di Dio, <sup id="toc_60">11</sup>secondo il disegno eterno che ha attuato in Cristo Gesù nostro Signore, <sup id="toc_61">12</sup>il quale ci dà il coraggio di avvicinarci in piena fiducia a Dio per la fede in lui. <sup id="toc_62">13</sup>Vi prego quindi di non perdervi d’animo per le mie tribolazioni per voi; sono gloria vostra.</p>
  <p><sup id="toc_63">14</sup>Per questo, dico, io piego le ginocchia davanti al Padre, <sup id="toc_64">15</sup>dal quale ogni paternità nei cieli e sulla terra prende nome, <sup id="toc_65">16</sup>perché vi conceda, secondo la ricchezza della sua gloria, di essere potentemente rafforzati dal suo Spirito nell’uomo interiore. <sup id="toc_66">17</sup>Che il Cristo abiti per la fede nei vostri cuori e così, radicati e fondati nella carità, <sup id="toc_67">18</sup>siate in grado di comprendere con tutti i santi quale sia l’ampiezza, la lunghezza, l’altezza e la profondità, <sup id="toc_68">19</sup>e conoscere l’amore di Cristo che sorpassa ogni conoscenza, perché siate ricolmi di tutta la pienezza di Dio.</p>
  <p class="testo_rientrato"><sup id="toc_69">20</sup>A colui che in tutto ha potere di fare<br/>
molto più di quanto possiamo domandare o pensare,<br/>
secondo la potenza che già opera in noi,<br/> <sup id="toc_70">21</sup>a lui la gloria nella Chiesa e in Cristo Gesù<br/>
per tutte le generazioni, nei secoli dei secoli! Amen.</p>
  <h3 id="toc_71">4</h3>
  <p><sup id="toc_72">1</sup>Vi esorto dunque io, il prigioniero nel Signore, a comportarvi in maniera degna della vocazione che avete ricevuto, <sup id="toc_73">2</sup>con ogni umiltà, mansuetudine e pazienza, sopportandovi a vicenda con amore, <sup id="toc_74">3</sup>cercando di conservare l’unità dello spirito per mezzo del vincolo della pace. <sup id="toc_75">4</sup>Un solo corpo, un solo spirito, come una sola è la speranza alla quale siete stati chiamati, quella della vostra vocazione; <sup id="toc_76">5</sup>un solo Signore, una sola fede, un solo battesimo. <sup id="toc_77">6</sup>Un solo Dio Padre di tutti, che è al di sopra di tutti, agisce per mezzo di tutti ed è presente in tutti.</p>
  <p><sup id="toc_78">7</sup>A ciascuno di noi, tuttavia, è stata data la grazia secondo la misura del dono di Cristo. <sup id="toc_79">8</sup>Per questo sta scritto:</p>
  <p class="testo_rientrato"><i>Ascendendo in cielo ha portato con sé prigionieri,<br/>
ha distribuito doni agli uomini</i>.</p>
  <p><sup id="toc_80">9</sup>Ma che significa la parola “ascese”, se non che prima era disceso quaggiù sulla terra? <sup id="toc_81">10</sup>Colui che discese è lo stesso che anche ascese al di sopra di tutti i cieli, per riempire tutte le cose.</p>
  <p><sup id="toc_82">11</sup>È lui che ha stabilito alcuni come apostoli, altri come profeti, altri come evangelisti, altri come pastori e maestri, <sup id="toc_83">12</sup>per rendere idonei i fratelli a compiere il ministero, al fine di edificare il corpo di Cristo, <sup id="toc_84">13</sup>finché arriviamo tutti all’unità della fede e della conoscenza del Figlio di Dio, allo stato di uomo perfetto, nella misura che conviene alla piena maturità di Cristo. <sup id="toc_85">14</sup>Questo affinché non siamo più come fanciulli sballottati dalle onde e portati qua e là da qualsiasi vento di dottrina, secondo l’inganno degli uomini, con quella loro astuzia che tende a trarre nell’errore. <sup id="toc_86">15</sup>Al contrario, vivendo secondo la verità nella carità, cerchiamo di crescere in ogni cosa verso di lui, che è il capo, Cristo, <sup id="toc_87">16</sup>dal quale tutto il corpo, ben compaginato e connesso, mediante la collaborazione di ogni giuntura, secondo l’energia propria di ogni membro, riceve forza per crescere in modo da edificare se stesso nella carità.</p>
  <p><sup id="toc_88">17</sup>Vi dico dunque e vi scongiuro nel Signore: non comportatevi più come i pagani nella vanità della loro mente, <sup id="toc_89">18</sup>accecati nei loro pensieri, estranei alla vita di Dio a causa dell’ignoranza che è in loro, e per la durezza del loro cuore. <sup id="toc_90">19</sup>Diventati così insensibili, si sono abbandonati alla dissolutezza, commettendo ogni sorta di impurità con avidità insaziabile.</p>
  <p><sup id="toc_91">20</sup>Ma voi non così avete imparato a conoscere Cristo, <sup id="toc_92">21</sup>se proprio gli avete dato ascolto e in lui siete stati istruiti, secondo la verità che è in Gesù, <sup id="toc_93">22</sup>per la quale dovete deporre l’uomo vecchio con la condotta di prima, l’uomo che si corrompe dietro le passioni ingannatrici <sup id="toc_94">23</sup>e dovete rinnovarvi nello spirito della vostra mente <sup id="toc_95">24</sup>e rivestire l’uomo nuovo, creato secondo Dio nella giustizia e nella santità vera. <sup id="toc_96">25</sup>Perciò, bando alla menzogna: <i>dite ciascuno la verità al proprio prossimo</i>; perché siamo membra gli uni degli altri. <sup id="toc_97">26</sup><i>Nell’ira, non peccate</i>; non tramonti il sole sopra la vostra ira, <sup id="toc_98">27</sup>e non date occasione al diavolo. <sup id="toc_99">28</sup>Chi è avvezzo a rubare non rubi più, anzi si dia da fare lavorando onestamente con le proprie mani, per farne parte a chi si trova in necessità. <sup id="toc_100">29</sup>Nessuna parola cattiva esca più dalla vostra bocca; ma piuttosto, parole buone che possano servire per la necessaria edificazione, giovando a quelli che ascoltano. <sup id="toc_101">30</sup>E non vogliate rattristare lo Spirito Santo di Dio, col quale foste segnati per il giorno della redenzione.</p>
  <p><sup id="toc_102">31</sup>Scompaia da voi ogni asprezza, sdegno, ira, clamore e maldicenza con ogni sorta di malignità. <sup id="toc_103">32</sup>Siate invece benevoli gli uni verso gli altri, misericordiosi, perdonandovi a vicenda come Dio ha perdonato a voi in Cristo.</p>
  <h3 id="toc_104">5</h3>
  <p><sup id="toc_105">1</sup>Fatevi dunque imitatori di Dio, quali figli carissimi, <sup id="toc_106">2</sup>e camminate nella carità, nel modo che anche Cristo vi ha amato e ha dato se stesso per noi, offrendosi a Dio in sacrificio di soave odore.</p>
  <p><sup id="toc_107">3</sup>Quanto alla fornicazione e a ogni specie di impurità o cupidigia, neppure se ne parli tra voi, come si addice a santi; <sup id="toc_108">4</sup>lo stesso si dica per le volgarità, insulsaggini, trivialità: cose tutte sconvenienti. Si rendano invece azioni di grazie! <sup id="toc_109">5</sup>Perché, sappiatelo bene, nessun fornicatore, o impuro, o avaro – che è roba da idolàtri – avrà parte al regno di Cristo e di Dio.</p>
  <p><sup id="toc_110">6</sup>Nessuno vi inganni con vani ragionamenti: per queste cose infatti piomba l’ira di Dio sopra coloro che gli resistono. <sup id="toc_111">7</sup>Non abbiate quindi niente in comune con loro. <sup id="toc_112">8</sup>Se un tempo eravate tenebra, ora siete luce nel Signore. Comportatevi perciò come i figli della luce; <sup id="toc_113">9</sup>il frutto della luce consiste in ogni bontà, giustizia e verità. <sup id="toc_114">10</sup>Cercate ciò che è gradito al Signore, <sup id="toc_115">11</sup>e non partecipate alle opere infruttuose delle tenebre, ma piuttosto condannatele apertamente, <sup id="toc_116">12</sup>poiché di quanto viene fatto da costoro in segreto è vergognoso perfino parlare. <sup id="toc_117">13</sup>Tutte queste cose che vengono apertamente condannate sono rivelate dalla luce, perché tutto quello che si manifesta è luce. <sup id="toc_118">14</sup>Per questo sta scritto:</p>
  <p class="testo_rientrato">“Svégliati, o tu che dormi,<br/>
déstati dai morti<br/>
e Cristo ti illuminerà”.</p>
  <p><sup id="toc_119">15</sup>Vigilate dunque attentamente sulla vostra condotta, comportandovi non da stolti, ma da uomini saggi; <sup id="toc_120">16</sup>profittando del tempo presente, perché i giorni sono cattivi. <sup id="toc_121">17</sup>Non siate perciò inconsiderati, ma sappiate comprendere la volontà di Dio. <sup id="toc_122">18</sup>E non ubriacatevi di vino, il quale porta alla sfrenatezza, ma siate ricolmi dello Spirito, <sup id="toc_123">19</sup>intrattenendovi a vicenda con salmi, inni, cantici spirituali, cantando e inneggiando al Signore con tutto il vostro cuore, <sup id="toc_124">20</sup>rendendo continuamente grazie per ogni cosa a Dio Padre, nel nome del Signore nostro Gesù Cristo.</p>
  <p><sup id="toc_125">21</sup>Siate sottomessi gli uni agli altri nel timore di Cristo.</p>
  <p><sup id="toc_126">22</sup>Le mogli siano sottomesse ai mariti come al Signore; <sup id="toc_127">23</sup>il marito infatti è capo della moglie, come anche Cristo è capo della Chiesa, lui che è il salvatore del suo corpo. <sup id="toc_128">24</sup>E come la Chiesa sta sottomessa a Cristo, così anche le mogli siano soggette ai loro mariti in tutto.</p>
  <p><sup id="toc_129">25</sup>E voi, mariti, amate le vostre mogli, come Cristo ha amato la Chiesa e ha dato se stesso per lei, <sup id="toc_130">26</sup>per renderla santa, purificandola per mezzo del lavacro dell’acqua accompagnato dalla parola, <sup id="toc_131">27</sup>al fine di farsi comparire davanti la sua Chiesa tutta gloriosa, senza macchia né ruga o alcunché di simile, ma santa e immacolata. <sup id="toc_132">28</sup>Così anche i mariti hanno il dovere di amare le mogli come il proprio corpo, perché chi ama la propria moglie ama se stesso. <sup id="toc_133">29</sup>Nessuno mai infatti ha preso in odio la propria carne; al contrario la nutre e la cura, come fa Cristo con la Chiesa, <sup id="toc_134">30</sup>poiché siamo membra del suo corpo. <sup id="toc_135">31</sup><i>Per questo l’uomo lascerà suo padre e sua madre e si unirà alla sua donna e i due formeranno una carne sola</i>. <sup id="toc_136">32</sup>Questo mistero è grande; lo dico in riferimento a Cristo e alla Chiesa! <sup id="toc_137">33</sup>Quindi anche voi, ciascuno da parte sua, ami la propria moglie come se stesso, e la donna sia rispettosa verso il marito.</p>
  <h3 id="toc_138">6</h3>
  <p><sup id="toc_139">1</sup>Figli, obbedite ai vostri genitori nel Signore, perché questo è giusto. <sup id="toc_140">2</sup><i>Onora tuo padre e tua madre</i>: è questo il primo comandamento associato a una promessa: <sup id="toc_141">3</sup><i>perché tu sia felice e goda di una vita lunga sopra la terra</i>. <sup id="toc_142">4</sup>E voi, padri, non inasprite i vostri figli, ma allevateli nell’educazione e nella disciplina del Signore.</p>
  <p><sup id="toc_143">5</sup>Schiavi, obbedite ai vostri padroni secondo la carne con timore e tremore, con semplicità di spirito, come a Cristo, <sup id="toc_144">6</sup>e non servendo per essere visti, come per piacere agli uomini, ma come servi di Cristo, compiendo la volontà di Dio di cuore, <sup id="toc_145">7</sup>prestando servizio di buona voglia come al Signore e non come a uomini. <sup id="toc_146">8</sup>Voi sapete infatti che ciascuno, sia schiavo sia libero, riceverà dal Signore secondo quello che avrà fatto di bene.</p>
  <p><sup id="toc_147">9</sup>Anche voi, padroni, comportatevi allo stesso modo verso di loro, mettendo da parte le minacce, sapendo che per loro come per voi c’è un solo Signore nel cielo, e che non v’è preferenza di persone presso di lui.</p>
  <p><sup id="toc_148">10</sup>Per il resto, attingete forza nel Signore e nel vigore della sua potenza. <sup id="toc_149">11</sup>Rivestitevi dell’armatura di Dio, per poter resistere alle insidie del diavolo. <sup id="toc_150">12</sup>La nostra battaglia infatti non è contro creature fatte di sangue e di carne, ma contro i Principati e le Potestà, contro i dominatori di questo mondo di tenebra, contro gli spiriti del male che abitano nelle regioni celesti.</p>
  <p><sup id="toc_151">13</sup>Prendete perciò l’armatura di Dio, perché possiate resistere nel giorno malvagio e restare in piedi dopo aver superato tutte le prove. <sup id="toc_152">14</sup>State dunque ben fermi, <i>cinti i fianchi con la verità, rivestiti con la corazza della giustizia</i>, <sup id="toc_153">15</sup>e avendo come calzatura <i>ai piedi lo zelo per propagare il vangelo della pace</i>. <sup id="toc_154">16</sup>Tenete sempre in mano lo scudo della fede, con il quale potrete spegnere tutti i dardi infuocati del maligno; <sup id="toc_155">17</sup>prendete anche <i>l’elmo della salvezza</i>
e <i>la spada dello Spirito</i>, cioè la <i>parola di Dio</i>. <sup id="toc_156">18</sup>Pregate inoltre incessantemente con ogni sorta di preghiere e di suppliche nello Spirito, vigilando a questo scopo con ogni perseveranza e pregando per tutti i santi, <sup id="toc_157">19</sup>e anche per me, perché quando apro la bocca mi sia data una parola franca, per far conoscere il mistero del vangelo, <sup id="toc_158">20</sup>del quale sono ambasciatore in catene, e io possa annunziarlo con franchezza come è mio dovere.</p>
  <p><sup id="toc_159">21</sup>Desidero che anche voi sappiate come sto e ciò che faccio; di tutto vi informerà Tìchico, fratello carissimo e fedele ministro nel Signore. <sup id="toc_160">22</sup>Ve lo mando proprio allo scopo di farvi conoscere mie notizie e per confortare i vostri cuori.</p>
  <p><sup id="toc_161">23</sup>Pace ai fratelli, e carità e fede da parte di Dio Padre e del Signore Gesù Cristo. <sup id="toc_162">24</sup>La grazia sia con tutti quelli che amano il Signore nostro Gesù Cristo, con amore incorruttibile.</p>
</body>
</html>