<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere cattoliche</h1>
  <h2 id="toc_1">Prima lettera di Pietro</h2>
  <h3 id="toc_2">1</h3>
  <p><sup id="toc_3">1</sup>Pietro, apostolo di Gesù Cristo, ai fedeli dispersi nel Ponto, nella Galazia, nella Cappadòcia, nell’Asia e nella Bitinia, eletti <sup id="toc_4">2</sup>secondo la prescienza di Dio Padre, mediante la santificazione dello Spirito, per obbedire a Gesù Cristo e per essere aspersi del suo sangue: grazia e pace a voi in abbondanza.</p>
  <p><sup id="toc_5">3</sup>Sia benedetto Dio e Padre del Signore nostro Gesù Cristo; nella sua grande misericordia egli ci ha rigenerati, mediante la risurrezione di Gesù Cristo dai morti, per una speranza viva, <sup id="toc_6">4</sup>per una eredità che non si corrompe, non si macchia e non marcisce. Essa è conservata nei cieli per voi, <sup id="toc_7">5</sup>che dalla potenza di Dio siete custoditi mediante la fede, per la vostra salvezza, prossima a rivelarsi negli ultimi tempi.</p>
  <p><sup id="toc_8">6</sup>Perciò siete ricolmi di gioia, anche se ora dovete essere un po’ afflitti da varie prove, <sup id="toc_9">7</sup>perché il valore della vostra fede, molto più preziosa dell’oro, che, pur destinato a perire, tuttavia si prova col fuoco, torni a vostra lode, gloria e onore nella manifestazione di Gesù Cristo: <sup id="toc_10">8</sup>voi lo amate, pur senza averlo visto; e ora senza vederlo credete in lui. Perciò esultate di gioia indicibile e gloriosa, <sup id="toc_11">9</sup>mentre conseguite la mèta della vostra fede, cioè la salvezza delle anime.</p>
  <p><sup id="toc_12">10</sup>Su questa salvezza indagarono e scrutarono i profeti che profetizzarono sulla grazia a voi destinata <sup id="toc_13">11</sup>cercando di indagare a quale momento o a quali circostanze accennasse lo Spirito di Cristo che era in loro, quando prediceva le sofferenze destinate a Cristo e le glorie che dovevano seguirle. <sup id="toc_14">12</sup>E fu loro rivelato che non per se stessi, ma per voi, erano ministri di quelle cose che ora vi sono state annunziate da coloro che vi hanno predicato il vangelo nello Spirito Santo mandato dal cielo; cose nelle quali gli angeli desiderano fissare lo sguardo.</p>
  <p><sup id="toc_15">13</sup>Perciò, dopo aver preparato la vostra mente all’azione, siate vigilanti, fissate ogni speranza in quella grazia che vi sarà data quando Gesù Cristo si rivelerà. <sup id="toc_16">14</sup>Come figli obbedienti, non conformatevi ai desideri d’un tempo, quando eravate nell’ignoranza, <sup id="toc_17">15</sup>ma ad immagine del Santo che vi ha chiamati, diventate santi anche voi in tutta la vostra condotta; <sup id="toc_18">16</sup>poiché sta scritto: <i>Voi sarete santi, perché io sono santo</i>. <sup id="toc_19">17</sup>E se pregando chiamate Padre colui che senza riguardi personali giudica ciascuno secondo le sue opere, comportatevi con timore nel tempo del vostro pellegrinaggio. <sup id="toc_20">18</sup>Voi sapete che non a prezzo di cose corruttibili, come l’argento e l’oro, foste liberati dalla vostra vuota condotta ereditata dai vostri padri, <sup id="toc_21">19</sup>ma con il sangue prezioso di Cristo, come di agnello senza difetti e senza macchia. <sup id="toc_22">20</sup>Egli fu predestinato già prima della fondazione del mondo, ma si è manifestato negli ultimi tempi per voi. <sup id="toc_23">21</sup>E voi per opera sua credete in Dio, che l’ha risuscitato dai morti e gli ha dato gloria e così la vostra fede e la vostra speranza sono fisse in Dio.</p>
  <p><sup id="toc_24">22</sup>Dopo aver santificato le vostre anime con l’obbedienza alla verità, per amarvi sinceramente come fratelli, amatevi intensamente, di vero cuore, gli uni gli altri, <sup id="toc_25">23</sup>essendo stati rigenerati non da un seme corruttibile, ma immortale, cioè dalla parola di Dio viva ed eterna. <sup id="toc_26">24</sup>Poiché</p>
  <p class="testo_rientrato"><i>tutti i mortali sono come l’erba<br/>
e ogni loro splendore è come fiore d’erba.<br/>
L’erba inaridisce, i fiori cadono,<br/></i> <sup id="toc_27">25</sup><i>ma la parola del Signore rimane in eterno</i>.</p>
  <p>E questa è la parola del vangelo che vi è stato annunziato.</p>
  <h3 id="toc_28">2</h3>
  <p><sup id="toc_29">1</sup>Deposta dunque ogni malizia e ogni frode e ipocrisia, le gelosie e ogni maldicenza, <sup id="toc_30">2</sup>come bambini appena nati bramate il puro latte spirituale, per crescere con esso verso la salvezza: <sup id="toc_31">3</sup>se davvero <i>avete già gustato come è buono il Signore</i>.</p>
  <p><sup id="toc_32">4</sup>Stringendovi a lui, pietra viva, rigettata dagli uomini, ma scelta e preziosa davanti a Dio, <sup id="toc_33">5</sup>anche voi venite impiegati come pietre vive per la costruzione di un edificio spirituale, per un sacerdozio santo, per offrire sacrifici spirituali graditi a Dio, per mezzo di Gesù Cristo. <sup id="toc_34">6</sup>Si legge infatti nella Scrittura:</p>
  <p class="testo_rientrato"><i>Ecco io pongo in Sion<br/>
una pietra angolare, scelta, preziosa<br/>
e chi crede in essa non resterà confuso</i>.</p>
  <p><sup id="toc_35">7</sup>Onore dunque a voi che credete; ma per gli increduli</p>
  <p class="testo_rientrato"><i>la pietra che i costruttori hanno scartato<br/>
è divenuta la pietra angolare,<br/></i> <sup id="toc_36">8</sup><i>sasso d’inciampo e pietra di scandalo</i>.</p>
  <p>Loro v’inciampano perché non credono alla parola; a questo sono stati destinati. <sup id="toc_37">9</sup>Ma voi siete <i>la stirpe eletta, il sacerdozio regale, la nazione santa, il popolo che Dio si è acquistato perché proclami le opere meravigliose</i>
di lui che vi ha chiamato dalle tenebre alla sua ammirabile luce; <sup id="toc_38">10</sup>voi, che un tempo eravate <i>non popolo</i>, ora invece siete <i>il popolo di Dio; voi, un tempo esclusi dalla misericordia</i>, ora invece <i>avete ottenuto misericordia</i>.</p>
  <p><sup id="toc_39">11</sup>Carissimi, io vi esorto come stranieri e pellegrini ad astenervi dai desideri della carne che fanno guerra all’anima. <sup id="toc_40">12</sup>La vostra condotta tra i pagani sia irreprensibile, perché mentre vi calunniano come malfattori, al vedere le vostre buone opere giungano a glorificare Dio nel giorno del giudizio.</p>
  <p><sup id="toc_41">13</sup>State sottomessi ad ogni istituzione umana per amore del Signore: sia al re come sovrano, <sup id="toc_42">14</sup>sia ai governatori come ai suoi inviati per punire i malfattori e premiare i buoni. <sup id="toc_43">15</sup>Perché questa è la volontà di Dio: che, operando il bene, voi chiudiate la bocca all’ignoranza degli stolti. <sup id="toc_44">16</sup>Comportatevi come uomini liberi, non servendovi della libertà come di un velo per coprire la malizia, ma come servitori di Dio.</p>
  <p><sup id="toc_45">17</sup>Onorate tutti, amate i vostri fratelli, temete Dio, onorate il re.</p>
  <p><sup id="toc_46">18</sup>Domestici, state soggetti con profondo rispetto ai vostri padroni, non solo a quelli buoni e miti, ma anche a quelli difficili. <sup id="toc_47">19</sup>È una grazia per chi conosce Dio subire afflizioni, soffrendo ingiustamente; <sup id="toc_48">20</sup>che gloria sarebbe infatti sopportare il castigo se avete mancato? Ma se facendo il bene sopporterete con pazienza la sofferenza, ciò sarà gradito davanti a Dio. <sup id="toc_49">21</sup>A questo infatti siete stati chiamati, poiché</p>
  <p class="testo_rientrato">anche Cristo patì per voi,<br/>
lasciandovi un esempio, perché ne seguiate le orme:<br/> <sup id="toc_50">22</sup>egli <i>non commise peccato</i><br/>
e <i>non si trovò inganno sulla sua bocca</i>,<br/> <sup id="toc_51">23</sup>oltraggiato non rispondeva con oltraggi,<br/>
e soffrendo non minacciava vendetta,<br/>
ma rimetteva la sua causa a colui che giudica con giustizia.<br/> <sup id="toc_52">24</sup><i>Egli</i>
portò i nostri <i>peccati</i>
nel suo corpo<br/>
sul legno della croce,<br/>
perché, non vivendo più per il peccato,<br/>
vivessimo per la giustizia;<br/> <sup id="toc_53">25</sup><i>dalle</i>
sue <i>piaghe siete stati guariti</i>.<br/>
Eravate <i>erranti come pecore</i>,<br/>
ma ora siete tornati al pastore<br/>
e guardiano delle vostre anime.</p>
  <h3 id="toc_54">3</h3>
  <p><sup id="toc_55">1</sup>Ugualmente voi, mogli, state sottomesse ai vostri mariti perché, anche se alcuni si rifiutano di credere alla parola, vengano dalla condotta delle mogli, senza bisogno di parole, conquistati <sup id="toc_56">2</sup>considerando la vostra condotta casta e rispettosa. <sup id="toc_57">3</sup>Il vostro ornamento non sia quello esteriore – capelli intrecciati, collane d’oro, sfoggio di vestiti -; <sup id="toc_58">4</sup>cercate piuttosto di adornare l’interno del vostro cuore con un’anima incorruttibile piena di mitezza e di pace: ecco ciò che è prezioso davanti a Dio. <sup id="toc_59">5</sup>Così una volta si ornavano le sante donne che speravano in Dio; esse stavano sottomesse ai loro mariti, <sup id="toc_60">6</sup>come Sara che obbediva ad Abramo, chiamandolo signore. Di essa siete diventate figlie, se operate il bene e non vi lasciate sgomentare da alcuna minaccia.</p>
  <p><sup id="toc_61">7</sup>E ugualmente voi, mariti, trattate con riguardo le vostre mogli, perché il loro corpo è più debole, e rendete loro onore perché partecipano con voi della grazia della vita: così non saranno impedite le vostre preghiere.</p>
  <p><sup id="toc_62">8</sup>E finalmente siate tutti concordi, partecipi delle gioie e dei dolori degli altri, animati da affetto fraterno, misericordiosi, umili; <sup id="toc_63">9</sup>non rendete male per male, né ingiuria per ingiuria, ma, al contrario, rispondete benedicendo; poiché a questo siete stati chiamati per avere in eredità la benedizione. <sup id="toc_64">10</sup>Infatti:</p>
  <p class="testo_rientrato"><i>Chi vuole amare la vita e vedere giorni felici,</i><br/> <i>trattenga la sua lingua dal male<br/>
e le sue labbra da parole d’inganno;<br/></i> <sup id="toc_65">11</sup><i>eviti il male e faccia il bene,</i><br/> <i>cerchi la pace e la segua,<br/></i> <sup id="toc_66">12</sup><i>perché gli occhi del Signore sono sopra i giusti</i><br/> <i>e le sue orecchie sono attente alle loro preghiere;<br/>
ma il volto del Signore è contro coloro che fanno il male</i>.</p>
  <p><sup id="toc_67">13</sup>E chi vi potrà fare del male, se sarete ferventi nel bene? <sup id="toc_68">14</sup>E se anche doveste soffrire per la giustizia, beati voi! <i>Non vi sgomentate per paura di loro, né vi turbate</i>, <sup id="toc_69">15</sup>ma <i>adorate il Signore</i>, Cristo, nei vostri cuori, pronti sempre a rispondere a chiunque vi domandi ragione della speranza che è in voi. Tuttavia questo sia fatto con dolcezza e rispetto, <sup id="toc_70">16</sup>con una retta coscienza, perché nel momento stesso in cui si parla male di voi rimangano svergognati quelli che malignano sulla vostra buona condotta in Cristo. <sup id="toc_71">17</sup>È meglio infatti, se così vuole Dio, soffrire operando il bene che facendo il male.</p>
  <p><sup id="toc_72">18</sup>Anche Cristo è morto una volta per sempre per i peccati, giusto per gli ingiusti, per ricondurvi a Dio; messo a morte nella carne, ma reso vivo nello spirito. <sup id="toc_73">19</sup>E in spirito andò ad annunziare la salvezza anche agli spiriti che attendevano in prigione; <sup id="toc_74">20</sup>essi avevano un tempo rifiutato di credere quando la magnanimità di Dio pazientava nei giorni di Noè, mentre si fabbricava l’arca, nella quale poche persone, otto in tutto, furono salvate per mezzo dell’acqua. <sup id="toc_75">21</sup>Figura, questa, del battesimo, che ora salva voi; esso non è rimozione di sporcizia del corpo, ma invocazione di salvezza rivolta a Dio da parte di una buona coscienza, in virtù della risurrezione di Gesù Cristo, <sup id="toc_76">22</sup>il quale è alla destra di Dio, dopo essere salito al cielo e aver ottenuto la sovranità sugli angeli, i Principati e le Potenze.</p>
  <h3 id="toc_77">4</h3>
  <p><sup id="toc_78">1</sup>Poiché dunque Cristo soffrì nella carne, anche voi armatevi degli stessi sentimenti; chi ha sofferto nel suo corpo ha rotto definitivamente col peccato, <sup id="toc_79">2</sup>per non servire più alle passioni umane ma alla volontà di Dio, nel tempo che gli rimane in questa vita mortale. <sup id="toc_80">3</sup>Basta col tempo trascorso nel soddisfare le passioni del paganesimo, vivendo nelle dissolutezze, nelle passioni, nelle crapule, nei bagordi, nelle ubriachezze e nel culto illecito degli idoli. <sup id="toc_81">4</sup>Per questo trovano strano che voi non corriate insieme con loro verso questo torrente di perdizione e vi oltraggiano. <sup id="toc_82">5</sup>Ma renderanno conto a colui che è pronto a giudicare i vivi e i morti; <sup id="toc_83">6</sup>infatti è stata annunziata la buona novella anche ai morti, perché pur avendo subìto, perdendo la vita del corpo, la condanna comune a tutti gli uomini, vivano secondo Dio nello spirito.</p>
  <p><sup id="toc_84">7</sup>La fine di tutte le cose è vicina. Siate dunque moderati e sobri, per dedicarvi alla preghiera. <sup id="toc_85">8</sup>Soprattutto conservate tra voi una grande carità, perché la carità copre una moltitudine di peccati. <sup id="toc_86">9</sup>Praticate l’ospitalità gli uni verso gli altri, senza mormorare. <sup id="toc_87">10</sup>Ciascuno viva secondo la grazia ricevuta, mettendola a servizio degli altri, come buoni amministratori di una multiforme grazia di Dio. <sup id="toc_88">11</sup>Chi parla, lo faccia come con parole di Dio; chi esercita un ufficio, lo compia con l’energia ricevuta da Dio, perché in tutto venga glorificato Dio per mezzo di Gesù Cristo, al quale appartiene la gloria e la potenza nei secoli dei secoli. Amen!</p>
  <p><sup id="toc_89">12</sup>Carissimi, non siate sorpresi per l’incendio di persecuzione che si è acceso in mezzo a voi per provarvi, come se vi accadesse qualcosa di strano. <sup id="toc_90">13</sup>Ma nella misura in cui partecipate alle sofferenze di Cristo, rallegratevi perché anche nella rivelazione della sua gloria possiate rallegrarvi ed esultare. <sup id="toc_91">14</sup>Beati voi, se venite insultati per il nome di Cristo, perché lo Spirito della gloria e lo Spirito di Dio riposa su di voi. <sup id="toc_92">15</sup>Nessuno di voi abbia a soffrire come omicida o ladro o malfattore o delatore. <sup id="toc_93">16</sup>Ma se uno soffre come cristiano, non ne arrossisca; glorifichi anzi Dio per questo nome.</p>
  <p><sup id="toc_94">17</sup>È giunto infatti il momento in cui inizia il giudizio dalla casa di Dio; e se inizia da noi, quale sarà la fine di coloro che rifiutano di credere al vangelo di Dio?</p>
  <p class="testo_rientrato"><sup id="toc_95">18</sup>E se <i>il giusto a stento si salverà,<br/>
che ne sarà dell’empio e del peccatore</i>?</p>
  <p><sup id="toc_96">19</sup>Perciò anche quelli che soffrono secondo il volere di Dio, si mettano nelle mani del loro Creatore fedele e continuino a fare il bene.</p>
  <h3 id="toc_97">5</h3>
  <p><sup id="toc_98">1</sup>Esorto gli anziani che sono tra voi, quale anziano come loro, testimone delle sofferenze di Cristo e partecipe della gloria che deve manifestarsi: <sup id="toc_99">2</sup>pascete il gregge di Dio che vi è affidato, sorvegliandolo non per forza ma volentieri secondo Dio; non per vile interesse, ma di buon animo; <sup id="toc_100">3</sup>non spadroneggiando sulle persone a voi affidate, ma facendovi modelli del gregge. <sup id="toc_101">4</sup>E quando apparirà il pastore supremo, riceverete la corona della gloria che non appassisce.</p>
  <p><sup id="toc_102">5</sup>Ugualmente, voi, giovani, siate sottomessi agli anziani. Rivestitevi tutti di umiltà gli uni verso gli altri, perché</p>
  <p class="testo_rientrato"><i>Dio resiste ai superbi,<br/>
ma dà grazia agli umili</i>.</p>
  <p><sup id="toc_103">6</sup>Umiliatevi dunque sotto la potente mano di Dio, perché vi esalti al tempo opportuno, <sup id="toc_104">7</sup><i>gettando</i>
in lui ogni <i>vostra preoccupazione</i>, perché egli ha cura di voi. <sup id="toc_105">8</sup>Siate temperanti, vigilate. Il vostro nemico, il diavolo, come leone ruggente va in giro, cercando chi divorare. <sup id="toc_106">9</sup>Resistetegli saldi nella fede, sapendo che i vostri fratelli sparsi per il mondo subiscono le stesse sofferenze di voi.</p>
  <p><sup id="toc_107">10</sup>E il Dio di ogni grazia, il quale vi ha chiamati alla sua gloria eterna in Cristo, egli stesso vi ristabilirà, dopo una breve sofferenza vi confermerà e vi renderà forti e saldi. <sup id="toc_108">11</sup>A lui la potenza nei secoli. Amen!</p>
  <p><sup id="toc_109">12</sup>Vi ho scritto, come io ritengo, brevemente per mezzo di Silvano, fratello fedele, per esortarvi e attestarvi che questa è la vera grazia di Dio. In essa state saldi! <sup id="toc_110">13</sup>Vi saluta la comunità che è stata eletta come voi e dimora in Babilonia; e anche Marco, mio figlio. <sup id="toc_111">14</sup>Salutatevi l’un l’altro con bacio di carità. Pace a voi tutti che siete in Cristo!</p>
</body>
</html>