<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere di san Paolo</h1>
  <h2 id="toc_1">Lettera ai Filippesi</h2>
  <h3 id="toc_2">1</h3>
  <p><sup id="toc_3">1</sup>Paolo e Timoteo, servi di Cristo Gesù, a tutti i santi in Cristo Gesù che sono a Filippi, con i vescovi e i diaconi. <sup id="toc_4">2</sup>Grazia a voi e pace da Dio, Padre nostro, e dal Signore Gesù Cristo.</p>
  <p><sup id="toc_5">3</sup>Ringrazio il mio Dio ogni volta ch’io mi ricordo di voi, <sup id="toc_6">4</sup>pregando sempre con gioia per voi in ogni mia preghiera, <sup id="toc_7">5</sup>a motivo della vostra cooperazione alla diffusione del vangelo dal primo giorno fino al presente, <sup id="toc_8">6</sup>e sono persuaso che colui che ha iniziato in voi quest’opera buona, la porterà a compimento fino al giorno di Cristo Gesù. <sup id="toc_9">7</sup>È giusto, del resto, che io pensi questo di tutti voi, perché vi porto nel cuore, voi che siete tutti partecipi della grazia che mi è stata concessa sia nelle catene, sia nella difesa e nel consolidamento del vangelo. <sup id="toc_10">8</sup>Infatti Dio mi è testimonio del profondo affetto che ho per tutti voi nell’amore di Cristo Gesù. <sup id="toc_11">9</sup>E perciò prego che la vostra carità si arricchisca sempre più in conoscenza e in ogni genere di discernimento, <sup id="toc_12">10</sup>perché possiate distinguere sempre il meglio ed essere integri e irreprensibili per il giorno di Cristo, <sup id="toc_13">11</sup>ricolmi di quei frutti di giustizia che si ottengono per mezzo di Gesù Cristo, a gloria e lode di Dio.</p>
  <p><sup id="toc_14">12</sup>Desidero che sappiate, fratelli, che le mie vicende si sono volte piuttosto a vantaggio del vangelo, <sup id="toc_15">13</sup>al punto che in tutto il pretorio e dovunque si sa che sono in catene per Cristo; <sup id="toc_16">14</sup>in tal modo la maggior parte dei fratelli, incoraggiati nel Signore dalle mie catene, ardiscono annunziare la parola di Dio con maggior zelo e senza timore alcuno. <sup id="toc_17">15</sup>Alcuni, è vero, predicano Cristo anche per invidia e spirito di contesa, ma altri con buoni sentimenti. <sup id="toc_18">16</sup>Questi lo fanno per amore, sapendo che sono stato posto per la difesa del vangelo; <sup id="toc_19">17</sup>quelli invece predicano Cristo con spirito di rivalità, con intenzioni non pure, pensando di aggiungere dolore alle mie catene. <sup id="toc_20">18</sup>Ma questo che importa? Purché in ogni maniera, per ipocrisia o per sincerità, Cristo venga annunziato, io me ne rallegro e continuerò a rallegrarmene. <sup id="toc_21">19</sup>So infatti che tutto <i>questo servirà alla mia salvezza</i>, grazie alla vostra preghiera e all’aiuto dello Spirito di Gesù Cristo, <sup id="toc_22">20</sup>secondo la mia ardente attesa speranza che in nulla rimarrò confuso; anzi nella piena fiducia che, come sempre, anche ora Cristo sarà glorificato nel mio corpo, sia che io viva sia che io muoia.</p>
  <p><sup id="toc_23">21</sup>Per me infatti il vivere è Cristo e il morire un guadagno. <sup id="toc_24">22</sup>Ma se il vivere nel corpo significa lavorare con frutto, non so davvero che cosa debba scegliere. <sup id="toc_25">23</sup>Sono messo alle strette infatti tra queste due cose: da una parte il desiderio di essere sciolto dal corpo per essere con Cristo, il che sarebbe assai meglio; <sup id="toc_26">24</sup>d’altra parte, è più necessario per voi che io rimanga nella carne. <sup id="toc_27">25</sup>Per conto mio, sono convinto che resterò e continuerò a essere d’aiuto a voi tutti, per il progresso e la gioia della vostra fede, <sup id="toc_28">26</sup>perché il vostro vanto nei miei riguardi cresca sempre più in Cristo, con la mia nuova venuta tra voi.</p>
  <p><sup id="toc_29">27</sup>Soltanto però comportatevi da cittadini degni del vangelo, perché nel caso che io venga e vi veda o che di lontano senta parlare di voi, sappia che state saldi in un solo spirito e che combattete unanimi per la fede del vangelo, <sup id="toc_30">28</sup>senza lasciarvi intimidire in nulla dagli avversari. Questo è per loro un presagio di perdizione, per voi invece di salvezza, e ciò da parte di Dio; <sup id="toc_31">29</sup>perché a voi è stata concessa la grazia non solo di credere in Cristo; ma anche di soffrire per lui, <sup id="toc_32">30</sup>sostenendo la stessa lotta che mi avete veduto sostenere e che ora sentite dire che io sostengo.</p>
  <h3 id="toc_33">2</h3>
  <p><sup id="toc_34">1</sup>Se c’è pertanto qualche consolazione in Cristo, se c’è conforto derivante dalla carità, se c’è qualche comunanza di spirito, se ci sono sentimenti di amore e di compassione, <sup id="toc_35">2</sup>rendete piena la mia gioia con l’unione dei vostri spiriti, con la stessa carità, con i medesimi sentimenti. <sup id="toc_36">3</sup>Non fate nulla per spirito di rivalità o per vanagloria, ma ciascuno di voi, con tutta umiltà, consideri gli altri superiori a se stesso, <sup id="toc_37">4</sup>senza cercare il proprio interesse, ma anche quello degli altri.</p>
  <p><sup id="toc_38">5</sup>Abbiate in voi gli stessi sentimenti che furono in Cristo Gesù,</p>
  <p class="testo_rientrato"><sup id="toc_39">6</sup>il quale, pur essendo di natura divina,<br/>
non considerò un tesoro geloso<br/>
la sua uguaglianza con Dio;<br/> <sup id="toc_40">7</sup>ma spogliò se stesso,<br/>
assumendo la condizione di servo<br/>
e divenendo simile agli uomini;<br/>
apparso in forma umana,<br/> <sup id="toc_41">8</sup>umiliò se stesso<br/>
facendosi obbediente fino alla morte<br/>
e alla morte di croce.<br/> <sup id="toc_42">9</sup>Per questo Dio l’ha esaltato<br/>
e gli ha dato il nome<br/>
che è al di sopra di ogni altro nome;<br/> <sup id="toc_43">10</sup>perché nel nome di Gesù<br/> <i>ogni ginocchio si pieghi<br/></i>
nei cieli, sulla terra e sotto terra;<br/> <sup id="toc_44">11</sup>e <i>ogni lingua proclami<br/></i>
che Gesù Cristo è il Signore, a gloria di Dio Padre.</p>
  <p><sup id="toc_45">12</sup>Quindi, miei cari, obbedendo come sempre, non solo come quando ero presente, ma molto più ora che sono lontano, attendete alla vostra salvezza con timore e tremore. <sup id="toc_46">13</sup>È Dio infatti che suscita in voi il volere e l’operare secondo i suoi benevoli disegni. <sup id="toc_47">14</sup>Fate tutto senza mormorazioni e senza critiche, <sup id="toc_48">15</sup>perché siate irreprensibili e semplici, figli di Dio immacolati in mezzo a una generazione perversa e degenere, nella quale dovete splendere come astri nel mondo, <sup id="toc_49">16</sup>tenendo alta la parola di vita. Allora nel giorno di Cristo, io potrò vantarmi di non aver corso invano né invano faticato. <sup id="toc_50">17</sup>E anche se il mio sangue deve essere versato in libagione sul sacrificio e sull’offerta della vostra fede, sono contento, e ne godo con tutti voi. <sup id="toc_51">18</sup>Allo stesso modo anche voi godetene e rallegratevi con me.</p>
  <p><sup id="toc_52">19</sup>Ho speranza nel Signore Gesù di potervi presto inviare Timòteo, per essere anch’io confortato nel ricevere vostre notizie. <sup id="toc_53">20</sup>Infatti, non ho nessuno d’animo uguale al suo e che sappia occuparsi così di cuore delle cose vostre, <sup id="toc_54">21</sup>perché tutti cercano i propri interessi, non quelli di Gesù Cristo. <sup id="toc_55">22</sup>Ma voi conoscete la buona prova da lui data, poiché ha servito il vangelo con me, come un figlio serve il padre. <sup id="toc_56">23</sup>Spero quindi di mandarvelo presto, non appena avrò visto chiaro nella mia situazione. <sup id="toc_57">24</sup>Ma ho la convinzione nel Signore che presto verrò anch’io di persona.</p>
  <p><sup id="toc_58">25</sup>Per il momento ho creduto necessario mandarvi Epafrodìto, questo nostro fratello che è anche mio compagno di lavoro e di lotta, vostro inviato per sovvenire alle mie necessità; <sup id="toc_59">26</sup>lo mando perché aveva grande desiderio di rivedere voi tutti e si preoccupava perché eravate a conoscenza della sua malattia. <sup id="toc_60">27</sup>È stato grave, infatti, e vicino alla morte. Ma Dio gli ha usato misericordia, e non a lui solo ma anche a me, perché non avessi dolore su dolore. <sup id="toc_61">28</sup>L’ho mandato quindi con tanta premura perché vi rallegriate al vederlo di nuovo e io non sia più preoccupato. <sup id="toc_62">29</sup>Accoglietelo dunque nel Signore con piena gioia e abbiate grande stima verso persone come lui; <sup id="toc_63">30</sup>perché ha rasentato la morte per la causa di Cristo, rischiando la vita, per sostituirvi nel servizio presso di me.</p>
  <h3 id="toc_64">3</h3>
  <p><sup id="toc_65">1</sup>Per il resto, fratelli mei, state lieti nel Signore. A me non pesa e a voi è utile che vi scriva le stesse cose: <sup id="toc_66">2</sup>guardatevi dai cani, guardatevi dai cattivi operai, guardatevi da quelli che si fanno circoncidere! <sup id="toc_67">3</sup>Siamo infatti noi i veri circoncisi, noi che rendiamo il culto mossi dallo Spirito di Dio e ci gloriamo in Cristo Gesù, senza avere fiducia nella carne, <sup id="toc_68">4</sup>sebbene io possa vantarmi anche nella carne. Se alcuno ritiene di poter confidare nella carne, io più di lui: <sup id="toc_69">5</sup>circonciso l’ottavo giorno, della stirpe d’Israele, della tribù di Beniamino, ebreo da Ebrei, fariseo quanto alla legge; <sup id="toc_70">6</sup>quanto a zelo, persecutore della Chiesa; irreprensibile quanto alla giustizia che deriva dall’osservanza della legge.</p>
  <p><sup id="toc_71">7</sup>Ma quello che poteva essere per me un guadagno, l’ho considerato una perdita a motivo di Cristo. <sup id="toc_72">8</sup>Anzi, tutto ormai io reputo una perdita di fronte alla sublimità della conoscenza di Cristo Gesù, mio Signore, per il quale ho lasciato perdere tutte queste cose e le considero come spazzatura, al fine di guadagnare Cristo <sup id="toc_73">9</sup>e di essere trovato in lui, non con una mia giustizia derivante dalla legge, ma con quella che deriva dalla fede in Cristo, cioè con la giustizia che deriva da Dio, basata sulla fede. <sup id="toc_74">10</sup>E questo perché io possa conoscere lui, la potenza della sua risurrezione, la partecipazione alle sue sofferenze, diventandogli conforme nella morte, <sup id="toc_75">11</sup>con la speranza di giungere alla risurrezione dai morti. <sup id="toc_76">12</sup>Non però che io abbia già conquistato il premio o sia ormai arrivato alla perfezione; solo mi sforzo di correre per conquistarlo, perché anch’io sono stato conquistato da Gesù Cristo. <sup id="toc_77">13</sup>Fratelli, io non ritengo ancora di esservi giunto, questo soltanto so: dimentico del passato e proteso verso il futuro, <sup id="toc_78">14</sup>corro verso la mèta per arrivare al premio che Dio ci chiama a ricevere lassù, in Cristo Gesù.</p>
  <p><sup id="toc_79">15</sup>Quanti dunque siamo perfetti, dobbiamo avere questi sentimenti; se in qualche cosa pensate diversamente, Dio vi illuminerà anche su questo. <sup id="toc_80">16</sup>Intanto, dal punto a cui siamo arrivati continuiamo ad avanzare sulla stessa linea.</p>
  <p><sup id="toc_81">17</sup>Fatevi miei imitatori, fratelli, e guardate a quelli che si comportano secondo l’esempio che avete in noi. <sup id="toc_82">18</sup>Perché molti, ve l’ho già detto più volte e ora con le lacrime agli occhi ve lo ripeto, si comportano da nemici della croce di Cristo: <sup id="toc_83">19</sup>la perdizione però sarà la loro fine, perché essi, che hanno come dio il loro ventre, si vantano di ciò di cui dovrebbero vergognarsi, tutti intenti alle cose della terra. <sup id="toc_84">20</sup>La nostra patria invece è nei cieli e di là aspettiamo come salvatore il Signore Gesù Cristo, <sup id="toc_85">21</sup>il quale trasfigurerà il nostro misero corpo per conformarlo al suo corpo glorioso, in virtù del potere che ha di sottomettere a sé tutte le cose.</p>
  <h3 id="toc_86">4</h3>
  <p><sup id="toc_87">1</sup>Perciò, fratelli miei carissimi e tanto desiderati, mia gioia e mia corona, rimanete saldi nel Signore così come avete imparato, carissimi!</p>
  <p><sup id="toc_88">2</sup>Esorto Evòdia ed esorto anche Sìntiche ad andare d’accordo nel Signore. <sup id="toc_89">3</sup>E prego te pure, mio fedele collaboratore, di aiutarle, poiché hanno combattuto per il vangelo insieme con me, con Clemente e con gli altri miei collaboratori, i cui nomi sono nel libro della vita.</p>
  <p><sup id="toc_90">4</sup>Rallegratevi nel Signore, sempre; ve lo ripeto ancora, rallegratevi. <sup id="toc_91">5</sup>La vostra affabilità sia nota a tutti gli uomini. Il Signore è vicino! <sup id="toc_92">6</sup>Non angustiatevi per nulla, ma in ogni necessità esponete a Dio le vostre richieste, con preghiere, suppliche e ringraziamenti; <sup id="toc_93">7</sup>e la pace di Dio, che sorpassa ogni intelligenza, custodirà i vostri cuori e i vostri pensieri in Cristo Gesù.</p>
  <p><sup id="toc_94">8</sup>In conclusione, fratelli, tutto quello che è vero, nobile, giusto, puro, amabile, onorato, quello che è virtù e merita lode, tutto questo sia oggetto dei vostri pensieri. <sup id="toc_95">9</sup>Ciò che avete imparato, ricevuto, ascoltato e veduto in me, è quello che dovete fare. E il Dio della pace sarà con voi!</p>
  <p><sup id="toc_96">10</sup>Ho provato grande gioia nel Signore, perché finalmente avete fatto rifiorire i vostri sentimenti nei miei riguardi: in realtà li avevate anche prima, ma non ne avete avuta l’occasione. <sup id="toc_97">11</sup>Non dico questo per bisogno, poiché ho imparato a bastare a me stesso in ogni occasione; <sup id="toc_98">12</sup>ho imparato ad essere povero e ho imparato ad essere ricco; sono iniziato a tutto, in ogni maniera: alla sazietà e alla fame, all’abbondanza e all’indigenza. <sup id="toc_99">13</sup>Tutto posso in colui che mi dà la forza.</p>
  <p><sup id="toc_100">14</sup>Avete fatto bene tuttavia a prendere parte alla mia tribolazione. <sup id="toc_101">15</sup>Ben sapete proprio voi, Filippesi, che all’inizio della predicazione del vangelo, quando partii dalla Macedonia, nessuna Chiesa aprì con me un conto di dare o di avere, se non voi soli; <sup id="toc_102">16</sup>ed anche a Tessalonica mi avete inviato per due volte il necessario. <sup id="toc_103">17</sup>Non è però il vostro dono che io ricerco, ma il frutto che ridonda a vostro vantaggio. <sup id="toc_104">18</sup>Adesso ho il necessario e anche il superfluo; sono ricolmo dei vostri doni ricevuti da Epafrodìto, che sono un profumo di soave odore, un sacrificio accetto e gradito a Dio. <sup id="toc_105">19</sup>Il mio Dio, a sua volta, colmerà ogni vostro bisogno secondo la sua ricchezza con magnificenza in Cristo Gesù. <sup id="toc_106">20</sup>Al Dio e Padre nostro sia gloria nei secoli dei secoli. Amen.</p>
  <p><sup id="toc_107">21</sup>Salutate ciascuno dei santi in Cristo Gesù. <sup id="toc_108">22</sup>Vi salutano i fratelli che sono con me. Vi salutano tutti i santi, soprattutto quelli della casa di Cesare.</p>
  <p><sup id="toc_109">23</sup>La grazia del Signore Gesù Cristo sia con il vostro spirito.</p>
</body>
</html>