<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri storici</h1>
  <h2 id="toc_1">Esdra</h2>
  <h3 id="toc_2">1</h3>
  <p><sup id="toc_3">1</sup>Nell’anno primo del regno di Ciro, re di Persia, perché si adempisse la parola che il Signore aveva detto per bocca di Geremia, il Signore destò lo spirito di Ciro re di Persia, il quale fece passare quest’ordine in tutto il suo regno, anche con lettera: <sup id="toc_4">2</sup>“Così dice Ciro re di Persia: Il Signore, Dio del cielo, mi ha concesso tutti i regni della terra; egli mi ha incaricato di costruirgli un tempio in Gerusalemme, che è in Giudea. <sup id="toc_5">3</sup>Chi di voi proviene dal popolo di lui? Il suo Dio sia con lui; torni a Gerusalemme, che è in Giudea, e ricostruisca il tempio del Signore Dio d’Israele: egli è il Dio che dimora a Gerusalemme. <sup id="toc_6">4</sup>Ogni superstite in qualsiasi luogo sia immigrato, riceverà dalla gente di quel luogo argento e oro, beni e bestiame con offerte generose per il tempio di Dio che è in Gerusalemme”.</p>
  <p><sup id="toc_7">5</sup>Allora si misero in cammino i capifamiglia di Giuda e di Beniamino e i sacerdoti e i leviti, quanti Dio aveva animato a tornare per ricostruire il tempio del Signore in Gerusalemme. <sup id="toc_8">6</sup>Tutti i loro vicini li aiutarono validamente con oggetti d’argento e d’oro, con beni e bestiame e con oggetti preziosi, e inoltre quello che ciascuno offrì volontariamente.</p>
  <p><sup id="toc_9">7</sup>Anche il re Ciro fece trarre fuori gli arredi del tempio, che Nabucodònosor aveva asportato da Gerusalemme e aveva deposto nel tempio del suo dio. <sup id="toc_10">8</sup>Ciro, re di Persia, li fece trarre fuori per mano di Mitridate il tesoriere, che li consegnò a Sesbassar, principe di Giuda. <sup id="toc_11">9</sup>Questo è il loro computo:</p>
  <p>Bacili d’oro: trenta;</p>
  <p>bacili d’argento: mille;</p>
  <p>coltelli: ventinove;</p>
  <p><sup id="toc_12">10</sup>coppe d’oro: trenta,</p>
  <p>coppe d’argento di second’ordine: quattrocentodieci;</p>
  <p>altri arredi: mille.</p>
  <p><sup id="toc_13">11</sup>Tutti gli oggetti d’oro e d’argento erano cinquemilaquattrocento.</p>
  <p>Sesbassar li riportò da Babilonia a Gerusalemme, in occasione del ritorno degli esuli.</p>
  <h3 id="toc_14">2</h3>
  <p><sup id="toc_15">1</sup>Questi sono gli abitanti della provincia che ritornarono dall’esilio, i deportati che Nabucodònosor re di Babilonia aveva condotti in esilio a Babilonia.</p>
  <p>Essi tornarono a Gerusalemme e in Giudea, ognuno alla sua città; <sup id="toc_16">2</sup>vennero con Zorobabèle, Giosuè, Neemia, Seraia, Reelaia, Mardocheo, Bilsan, Mispar, Bigvai, Recun, Baana.</p>
  <p>Computo degli uomini del popolo d’Israele:</p>
  <p><sup id="toc_17">3</sup>Figli di Paros: duemilacentosettantadue.</p>
  <p><sup id="toc_18">4</sup>Figli di Sefatia: trecentosettantadue.</p>
  <p><sup id="toc_19">5</sup>Figli di Arach: settecentosettantacinque.</p>
  <p><sup id="toc_20">6</sup>Figli di Pacat-Moab, cioè i figli di Giosuè e di Ioab: duemilaottocentodieci.</p>
  <p><sup id="toc_21">7</sup>Figli di Elam: milleduecentocinquantaquattro.</p>
  <p><sup id="toc_22">8</sup>Figli di Zattu: novecentoquarantacinque.</p>
  <p><sup id="toc_23">9</sup>Figli di Zaccai: settecentosessanta.</p>
  <p><sup id="toc_24">10</sup>Figli di Bani: seicentoquarantadue.</p>
  <p><sup id="toc_25">11</sup>Figli di Bebai: seicentoventitré.</p>
  <p><sup id="toc_26">12</sup>Figli di Azgad: milleduecentoventidue.</p>
  <p><sup id="toc_27">13</sup>Figli di Adonikam: seicentosettantasei.</p>
  <p><sup id="toc_28">14</sup>Figli di Bigvai: duemilacinquantasei.</p>
  <p><sup id="toc_29">15</sup>Figli di Adin: quattrocentocinquantaquattro.</p>
  <p><sup id="toc_30">16</sup>Figli di Ater, cioè di Ezechia: novantotto.</p>
  <p><sup id="toc_31">17</sup>Figli di Bezài: trecentoventitré.</p>
  <p><sup id="toc_32">18</sup>Figli di Iora: centododici.</p>
  <p><sup id="toc_33">19</sup>Figli di Casum: duecentoventitré.</p>
  <p><sup id="toc_34">20</sup>Figli di Ghibbar: novantacinque.</p>
  <p><sup id="toc_35">21</sup>Figli di Betlemme: centoventitré.</p>
  <p><sup id="toc_36">22</sup>Uomini di Netofa: cinquantasei.</p>
  <p><sup id="toc_37">23</sup>Uomini di Anatòt: centoventotto.</p>
  <p><sup id="toc_38">24</sup>Figli di Azmàvet: quarantadue.</p>
  <p><sup id="toc_39">25</sup>Figli di Kiriat-Iearìm, di Chefira e di Beeròt: settecentoquarantatré.</p>
  <p><sup id="toc_40">26</sup>Figli di Rama e di Gheba: seicentoventuno.</p>
  <p><sup id="toc_41">27</sup>Uomini di Micmas: centoventidue.</p>
  <p><sup id="toc_42">28</sup>Uomini di Betel e di Ai: duecentoventitré.</p>
  <p><sup id="toc_43">29</sup>Figli di Nebo: cinquantadue.</p>
  <p><sup id="toc_44">30</sup>Figli di Magbis: centocinquantasei.</p>
  <p><sup id="toc_45">31</sup>Figli di un altro Elam: milleduecentocinquantaquattro.</p>
  <p><sup id="toc_46">32</sup>Figli di Carim: trecentoventi.</p>
  <p><sup id="toc_47">33</sup>Figli di Lod, Cadid e Ono: settecentoventicinque.</p>
  <p><sup id="toc_48">34</sup>Figli di Gèrico: trecentoquarantacinque.</p>
  <p><sup id="toc_49">35</sup>Figli di Senaa: tremilaseicentotrenta.</p>
  <p><sup id="toc_50">36</sup>I sacerdoti:</p>
  <p>Figli di Iedaia della casa di Giosuè: novecentosettantatré.</p>
  <p><sup id="toc_51">37</sup>Figli di Immer: millecinquantadue.</p>
  <p><sup id="toc_52">38</sup>Figli di Pascur: milleduecentoquarantasette.</p>
  <p><sup id="toc_53">39</sup>Figli di Carìm: millediciassette.</p>
  <p><sup id="toc_54">40</sup>I leviti:</p>
  <p>Figli di Giosuè e di Kadmiel, di Binnui e di Odavia: settantaquattro.</p>
  <p><sup id="toc_55">41</sup>I cantori:</p>
  <p>Figli di Asaf: centoventotto.</p>
  <p><sup id="toc_56">42</sup>I portieri:</p>
  <p>Figli di Sallùm, figli di Ater, figli di Talmon, figli di Akkub, figli di Catita, figli di Sobài: in tutto centotrentanove.</p>
  <p><sup id="toc_57">43</sup>Gli oblati:</p>
  <p>Figli di Zica, figli di Casufa,</p>
  <p>figli di Tabbaot, <sup id="toc_58">44</sup>figli di Keros,</p>
  <p>figli di Siaà, figli di Padon,</p>
  <p><sup id="toc_59">45</sup>figli di Lebana, figli di Cagabà,</p>
  <p>figli di Akkub, <sup id="toc_60">46</sup>figli di Cagàb,</p>
  <p>figli di Samlai, figli di Canan,</p>
  <p><sup id="toc_61">47</sup>figli di Ghiddel, figli di Gacar,</p>
  <p>figli di Reaia, <sup id="toc_62">48</sup>figli di Rezin,</p>
  <p>figli di Nekoda, figli di Gazzam,</p>
  <p><sup id="toc_63">49</sup>figli di Uzza, figli di Paseach,</p>
  <p>figli di Besai, <sup id="toc_64">50</sup>figli di Asna,</p>
  <p>figli di Meunim, figli dei Nefisim,</p>
  <p><sup id="toc_65">51</sup>figli di Bakbuk, figli di Cakufa,</p>
  <p>figli di Carcur, <sup id="toc_66">52</sup>figli di Bazlut,</p>
  <p>figli di Mechida, figli di Carsa,</p>
  <p><sup id="toc_67">53</sup>figli di Barkos, figli di Sisara,</p>
  <p>figli di Temach, <sup id="toc_68">54</sup>figli di Nesiach,</p>
  <p>figli di Catifa.</p>
  <p><sup id="toc_69">55</sup>Figli dei servi di Salomone:</p>
  <p>Figli di Sotai, figli di Assofèret,</p>
  <p>figli di Peruda, <sup id="toc_70">56</sup>figli di Iaalà,</p>
  <p>figli di Darkon, figli di Ghiddel,</p>
  <p><sup id="toc_71">57</sup>figli di Sefatia, figli di Cattil,</p>
  <p>figli di Pochéret Azzebàim, figli di Ami.</p>
  <p><sup id="toc_72">58</sup>Totale degli oblati e dei figli dei servi di Salomone: trecentonovantadue.</p>
  <p><sup id="toc_73">59</sup>I seguenti rimpatriati da Tel-Melach, Tel-Carsa, Cherub-Addàn, Immer, non potevano dimostrare se il loro casato e la loro discendenza fossero d’Israele:</p>
  <p><sup id="toc_74">60</sup>figli di Delaia, figli di Tobia, figli di Nekodà: seicentoquarantadue.</p>
  <p><sup id="toc_75">61</sup>Tra i sacerdoti i seguenti:</p>
  <p>figli di Cobaià, figli di Akkoz, figli di Barzillài, il quale aveva preso in moglie una delle figlie di Barzillài il Galaadita e aveva assunto il suo nome, <sup id="toc_76">62</sup>cercarono il loro registro genealogico, ma non lo trovarono; allora furono esclusi dal sacerdozio. <sup id="toc_77">63</sup>Il governatore ordinò loro che non mangiassero le cose santissime, finché non si presentasse un sacerdote con <i>Urim</i>
e <i>Tummim</i>.</p>
  <p><sup id="toc_78">64</sup>Tutta la comunità così radunata era di quarantaduemilatrecentosessanta persone; <sup id="toc_79">65</sup>inoltre vi erano i loro schiavi e le loro schiave: questi erano settemilatrecentotrentasette; poi vi erano i cantori e le cantanti: duecento.</p>
  <p><sup id="toc_80">66</sup>I loro cavalli: settecentotrentasei.</p>
  <p>I loro muli: duecentoquarantacinque.</p>
  <p><sup id="toc_81">67</sup>I loro cammelli: quattrocentotrentacinque.</p>
  <p>I loro asini: seimilasettecentoventi.</p>
  <p><sup id="toc_82">68</sup>Alcuni capifamiglia al loro arrivo al tempio che è in Gerusalemme, fecero offerte volontarie per il tempio, perché fosse ripristinato nel suo stato. <sup id="toc_83">69</sup>Secondo le loro forze diedero al tesoro della fabbrica: oro: dramme sessantunmila; argento: mine cinquemila; tuniche da sacerdoti: cento.</p>
  <p><sup id="toc_84">70</sup>Poi i sacerdoti, i leviti, alcuni del popolo, i cantori, i portieri e gli oblati si stabilirono nelle rispettive città e tutti gli Israeliti nelle loro città.</p>
  <h3 id="toc_85">3</h3>
  <p><sup id="toc_86">1</sup>Giunse il settimo mese e gli Israeliti si erano ormai insediati nelle loro città.</p>
  <p>Il popolo si radunò come un solo uomo a Gerusalemme. <sup id="toc_87">2</sup>Allora Giosuè figlio di Iozadàk con i fratelli, i sacerdoti, e Zorobabele figlio di Sealtiel con i suoi fratelli, si misero al lavoro per ricostruire l’altare del Dio d’Israele, per offrirvi olocausti, come è scritto nella legge di Mosè uomo di Dio. <sup id="toc_88">3</sup>Ristabilirono l’altare al suo posto, pur angustiati dal timore delle popolazioni locali, e vi offrirono sopra olocausti al Signore, gli olocausti del mattino e della sera. <sup id="toc_89">4</sup>Celebrarono la festa delle capanne secondo il rituale e offrirono olocausti quotidiani nel numero stabilito dal regolamento per ogni giorno. <sup id="toc_90">5</sup>In seguito continuarono ad offrire l’olocausto perenne e i sacrifici dei giorni di novilunio e di tutte le solennità consacrate al Signore, più tutte le offerte volontarie al Signore.</p>
  <p><sup id="toc_91">6</sup>Cominciarono a offrire olocausti al Signore dal primo giorno del mese settimo, benché del suo tempio non fossero ancora poste le fondamenta.</p>
  <p><sup id="toc_92">7</sup>Allora diedero denaro ai tagliapietre e ai falegnami; e alimenti, bevande e olio alla gente di Sidòne e di Tiro, perché trasportassero il legname di cedro dal Libano per mare fino a Giaffa: ciò secondo la concessione loro fatta da Ciro re di Persia.</p>
  <p><sup id="toc_93">8</sup>Nel secondo anno dal loro arrivo al tempio di Dio in Gerusalemme, nel secondo mese, diedero inizio ai lavori Zorobabele figlio di Sealtiel, e Giosuè figlio di Iozadàk, con gli altri fratelli sacerdoti e leviti e quanti erano tornati dall’esilio a Gerusalemme. Essi incaricarono i leviti dai vent’anni in su di dirigere i lavori del tempio.</p>
  <p><sup id="toc_94">9</sup>Giosuè, i suoi figli e i suoi fratelli, Kadmiel, Binnui e Odavia si misero come un solo uomo a dirigere i lavoratori dell’impresa riguardante il tempio. Così pure i figli di Chenadàd con i loro figli e fratelli, leviti.</p>
  <p><sup id="toc_95">10</sup>Quando i costruttori ebbero gettato le fondamenta del tempio, invitarono a presenziare i sacerdoti con i loro paramenti e le trombe e i leviti, figli di Asaf, con i cembali per lodare il Signore con i canti di Davide re d’Israele.</p>
  <p><sup id="toc_96">11</sup>Essi cantavano a cori alterni lodi e ringraziamenti al Signore <i>perché è buono, perché la sua grazia dura sempre</i>
verso Israele. Tutto il popolo faceva risuonare il grido della grande acclamazione, lodando così il Signore perché erano state gettate le fondamenta del tempio.</p>
  <p><sup id="toc_97">12</sup>Tuttavia molti tra i sacerdoti e i leviti e i capifamiglia anziani, che avevano visto il tempio di prima, mentre si gettavano le nuove fondamenta di questo tempio sotto i loro occhi piangevano ad alta voce, ma i più continuavano ad alzare la voce con il grido dell’acclamazione e della gioia. <sup id="toc_98">13</sup>Così non si poteva distinguere il grido dell’acclamazione di gioia dal grido del pianto del popolo, perché il popolo faceva echeggiare la grande acclamazione e la voce si sentiva lontano.</p>
  <h3 id="toc_99">4</h3>
  <p><sup id="toc_100">1</sup>Quando i nemici di Giuda e di Beniamino vennero a sapere che gli esuli rimpatriati stavano ricostruendo il tempio del Signore Dio d’Israele, <sup id="toc_101">2</sup>si presentarono a Zorobabele e ai capifamiglia e dissero: “Vogliamo costruire anche noi insieme con voi, perché anche noi, come voi, cerchiamo il vostro Dio; a lui noi facciamo sacrifici dal tempo di Assaràddon re di Assiria, che ci ha fatti immigrare in questo paese”.</p>
  <p><sup id="toc_102">3</sup>Ma Zorobabele, Giosuè e gli altri capifamiglia d’Israele dissero loro: “Non conviene che costruiamo insieme la casa del nostro Dio; ma noi soltanto la ricostruiremo al Signore Dio d’Israele, come Ciro re di Persia ci ha ordinato”.</p>
  <p><sup id="toc_103">4</sup>Allora la popolazione indigena si mise a scoraggiare il popolo dei Giudei e a molestarlo per impedirgli di costruire. <sup id="toc_104">5</sup>Inoltre sobillarono contro di loro alcuni funzionari per mandar fallito il loro piano; ciò per tutto il tempo di Ciro re di Persia fino al regno di Dario re di Persia.</p>
  <p><sup id="toc_105">6</sup>Durante il regno di Serse, al principio del suo regno, essi presentarono una denunzia contro gli abitanti di Giuda a Gerusalemme. <sup id="toc_106">7</sup>Poi al tempo di Artaserse re di Persia, Bislam, Mitridate, Tabeèl e gli altri loro colleghi scrissero ad Artaserse re di Persia: il testo del documento era in caratteri aramaici e redatto in aramaico.</p>
  <p><sup id="toc_107">8</sup>Recum governatore e Simsai scriba scrissero questa lettera contro Gerusalemme al re Artaserse: <sup id="toc_108">9</sup>“Recum governatore e Simsai scriba e gli altri loro colleghi giudici, legati, sovrintendenti e funzionari, uomini di Uruk, di Babilonia e di Susa, cioè di Elam, <sup id="toc_109">10</sup>e degli altri popoli che il grande e illustre Asnappàr deportò e stabilì nella città di Samaria e nel resto della regione d’Oltrefiume. – <sup id="toc_110">11</sup>Questa è la copia della lettera che gli mandarono. –</p>
  <p>Al re Artaserse i tuoi servi, uomini della regione d’Oltrefiume. <sup id="toc_111">12</sup>Sia reso noto al re che i Giudei, partiti da te e venuti presso di noi, a Gerusalemme, stanno ricostruendo la città ribelle e malvagia, ne rialzano le mura e ne restaurano le fondamenta. <sup id="toc_112">13</sup>Ora sia noto al re che, se questa città sarà ricostruita e saranno rialzate le sue mura, tributi, imposte e diritti di passaggio non saranno più pagati e i diritti dei re saranno lesi. <sup id="toc_113">14</sup>Ora, poiché noi mangiamo il sale della reggia e non possiamo tollerare l’insulto al re, perciò mandiamo a lui queste informazioni, <sup id="toc_114">15</sup>perché si facciano ricerche nel libro delle memorie dei tuoi padri: tu troverai in questo libro di memorie e constaterai che questa città è ribelle, causa di guai per i re e le province, e le ribellioni vi sono avvenute dai tempi antichi. Per tali ragioni questa città è stata distrutta. <sup id="toc_115">16</sup>Noi informiamo il re che, se questa città sarà ricostruita e saranno rialzate le sue mura, ben presto nella regione d’Oltrefiume non avrai più alcun possesso”.</p>
  <p><sup id="toc_116">17</sup>Il re inviò questa risposta: “A Recum governatore e Simsai scriba e agli altri loro colleghi, che risiedono in Samaria e altrove nella regione d’Oltrefiume, salute! Ora: <sup id="toc_117">18</sup>il documento che mi avete mandato è stato letto davanti a me accuratamente. <sup id="toc_118">19</sup>Dietro mio ordine si sono fatte ricerche, e si è trovato che questa città fin dai tempi antichi si è sollevata contro i re e in essa sono avvenute rivolte e sedizioni. <sup id="toc_119">20</sup>A Gerusalemme vi sono stati re potenti che comandavano su tutto il territorio d’Oltrefiume; a loro si pagavano tributi, imposte e diritti di passaggio. <sup id="toc_120">21</sup>Date perciò ordine che quegli uomini interrompano i lavori e che quella città non sia ricostruita, fino a nuovo mio ordine. <sup id="toc_121">22</sup>Badate di non essere negligenti in questo, perché non ne venga maggior danno al re”.</p>
  <p><sup id="toc_122">23</sup>Appena il testo del documento del re Artaserse fu letto davanti a Recum e a Simsai scriba e ai loro colleghi, questi andarono in gran fretta a Gerusalemme dai Giudei e fecero loro interrompere i lavori con la forza delle armi.</p>
  <p><sup id="toc_123">24</sup>Così fu sospeso il lavoro per il tempio in Gerusalemme e rimase sospeso fino all’anno secondo del regno di Dario re di Persia.</p>
  <h3 id="toc_124">5</h3>
  <p><sup id="toc_125">1</sup>Ma i profeti Aggeo e Zaccaria figlio di Iddo si rivolsero ai Giudei che erano in Giuda e a Gerusalemme, profetando in nome del Dio d’Israele, che li ispirava. <sup id="toc_126">2</sup>Allora Zorobabele figlio di Sealtiel, e Giosuè figlio di Iozadàk subito ripresero a costruire il tempio di Gerusalemme; con essi erano i profeti di Dio, che li incoraggiavano. <sup id="toc_127">3</sup>In quel tempo Tatténai, governatore della regione d’Oltrefiume, Setar-Boznai e i loro colleghi vennero da loro e dissero: “Chi vi ha dato ordine di ricostruire questa casa e di rialzare questa cinta di mura? <sup id="toc_128">4</sup>Chi sono e come si chiamano gli uomini che costruiscono questo edificio?”. <sup id="toc_129">5</sup>Ma l’occhio vigile del loro Dio era sugli anziani dei Giudei: quelli non li costrinsero a desistere dai lavori in attesa che fosse portata a Dario una interpellanza e ne venisse in risposta un decreto su questo affare.</p>
  <p><sup id="toc_130">6</sup>Copia della lettera che Tatténai, governatore dell’Oltrefiume, Setar-Boznai e i loro colleghi, funzionari dell’Oltrefiume, mandarono al re Dario. <sup id="toc_131">7</sup>Gli mandarono un rapporto in cui era scritto: “Al re Dario salute perfetta! <sup id="toc_132">8</sup>Sia noto al re che siamo andati nella provincia della Giudea, al tempio del grande Dio: esso viene ricostruito con blocchi di pietra; si mette legname nelle pareti; questo lavoro viene fatto con diligenza e progredisce nelle loro mani. <sup id="toc_133">9</sup>Allora abbiamo interrogato quegli anziani e abbiamo loro detto: Chi ha dato ordine di ricostruire questo tempio e di rialzare questa cinta di mura? <sup id="toc_134">10</sup>Inoltre abbiamo domandato i loro nomi, per farteli conoscere; così abbiamo scritto il nome degli uomini che stanno loro a capo. <sup id="toc_135">11</sup>Essi hanno risposto: Noi siamo servitori del Dio del cielo e della terra e ricostruiamo il tempio che fu costruito una volta, or sono molti anni. Un grande re d’Israele lo ha costruito e lo ha portato a termine. <sup id="toc_136">12</sup>Ma poiché i nostri padri hanno provocato all’ira il Dio del cielo, egli li ha messi nelle mani di Nabucodònosor re di Babilonia, il Caldeo, che distrusse questo tempio e deportò a Babilonia il popolo. <sup id="toc_137">13</sup>Ma nel primo anno di Ciro re di Babilonia, il re Ciro ha dato ordine di ricostruire questo tempio; <sup id="toc_138">14</sup>inoltre gli arredi del tempio, d’oro e d’argento, che Nabucodònosor aveva portato via dal tempio di Gerusalemme e trasferito al tempio di Babilonia, il re Ciro li ha fatti togliere dal tempio di Babilonia e li ha fatti consegnare a un tale di nome Sesbassar, che egli aveva costituito governatore. <sup id="toc_139">15</sup>Ciro gli disse: Prendi questi arredi, portali nel tempio di Gerusalemme e fa’ in modo che il tempio sia ricostruito al suo posto. <sup id="toc_140">16</sup>Allora questo Sesbassar venne, gettò le fondamenta del tempio in Gerusalemme e da allora fino ad oggi esso è in costruzione, ma non è ancora finito. <sup id="toc_141">17</sup>Ora, se piace al re, si cerchi negli archivi del re in Babilonia se vi è un decreto emanato dal re Ciro per ricostruire questo tempio in Gerusalemme: e ci si mandi la decisione del re”.</p>
  <h3 id="toc_142">6</h3>
  <p><sup id="toc_143">1</sup>Allora il re Dario ordinò che si facessero ricerche nell’archivio, là dove si conservano i tesori a Babilonia, <sup id="toc_144">2</sup>e a Ecbàtana, la fortezza che è nella provincia di Media, si trovò un rotolo in cui era scritto:</p>
  <p>“Promemoria.</p>
  <p><sup id="toc_145">3</sup>Nell’anno primo del re Ciro, il re Ciro prese questa decisione riguardo al tempio in Gerusalemme: la casa sia ricostruita come luogo in cui si facciano sacrifici; le sue fondamenta siano salde, la sua altezza sia di sessanta cubiti, la sua larghezza di sessanta cubiti. <sup id="toc_146">4</sup>Vi siano nei muri tre spessori di blocchi di pietra e uno di legno. La spesa sia pagata dalla reggia. <sup id="toc_147">5</sup>Inoltre gli arredi del tempio fatti d’oro e d’argento, che Nabucodònosor ha portato via dal tempio di Gerusalemme e trasferito a Babilonia, siano restituiti e rimessi al loro posto nel tempio di Gerusalemme e ricollocati nella casa di Dio”.</p>
  <p><sup id="toc_148">6</sup>“Quindi voi Tatténai, governatore d’Oltrefiume e Setar-Boznai, con i vostri colleghi funzionari residenti nell’Oltrefiume, tenetevi in disparte. <sup id="toc_149">7</sup>Lasciate che lavorino a quella casa di Dio il governatore dei Giudei e i loro anziani. Essi ricostruiscano questo tempio al suo posto. <sup id="toc_150">8</sup>Ecco i miei ordini sull’atteggiamento che dovete tenere con questi anziani dei Giudei per la ricostruzione del tempio: dalle entrate del re, cioè dalla imposta dell’Oltrefiume, saranno rimborsate puntualmente le spese a quegli uomini, senza interruzione. <sup id="toc_151">9</sup>Ciò che loro occorre, giovenchi, arieti e agnelli, per gli olocausti al Dio del cielo, come anche grano, sale, vino e olio, siano loro forniti ogni giorno senza esitazione, secondo le indicazioni dei sacerdoti di Gerusalemme, <sup id="toc_152">10</sup>perché si facciano offerte di odore soave al Dio del cielo e si preghi per la vita del re e dei suoi figli. <sup id="toc_153">11</sup>Ordino ancora: se qualcuno trasgredisce questo decreto, si tolga una trave dalla sua casa, la si rizzi ed egli vi sia impiccato. Poi la sua casa sia ridotta a letamaio. <sup id="toc_154">12</sup>Il Dio che ha fatto risiedere là il suo nome disperda qualsiasi re o popolo che presuma trasgredire il mio ordine, distruggendo questo tempio che è a Gerusalemme. Io Dario ho emanato questo ordine: sia eseguito alla lettera”.</p>
  <p><sup id="toc_155">13</sup>Allora Tatténai, governatore dell’Oltrefiume, Setar-Boznai e i loro colleghi eseguirono alla lettera quel che aveva comandato il re Dario. <sup id="toc_156">14</sup>Quanto agli anziani dei Giudei, essi continuarono a costruire e fecero progressi con l’incoraggiamento delle parole ispirate del profeta Aggeo e di Zaccaria figlio di Iddo. Portarono a compimento la costruzione secondo il comando del Dio d’Israele e secondo il decreto di Ciro, di Dario e di Artaserse re di Persia. <sup id="toc_157">15</sup>Si terminò la costruzione di questo tempio il giorno tre del mese di Adar nell’anno sesto del regno del re Dario. <sup id="toc_158">16</sup>Allora gli Israeliti, i sacerdoti, i leviti e gli altri rimpatriati celebrarono con gioia la dedicazione di questa casa di Dio; <sup id="toc_159">17</sup>offrirono per la dedicazione di questa casa di Dio cento tori, duecento arieti, quattrocento agnelli; inoltre dodici capri come sacrifici espiatori per tutto Israele, secondo il numero delle tribù d’Israele. <sup id="toc_160">18</sup>Inoltre stabilirono i sacerdoti divisi secondo le loro classi e i leviti secondo i loro turni per il servizio di Dio a Gerusalemme, come è scritto nel libro di Mosè.</p>
  <p><sup id="toc_161">19</sup>I rimpatriati celebrarono la pasqua il quattordici del primo mese, <sup id="toc_162">20</sup>poiché i sacerdoti e i leviti si erano purificati tutti insieme come un sol uomo: tutti erano mondi. Così immolarono la pasqua per tutti i rimpatriati, per i loro fratelli sacerdoti e per se stessi. <sup id="toc_163">21</sup>Mangiarono la pasqua gli Israeliti che erano tornati dall’esilio e quanti si erano separati dalla contaminazione del popolo del paese e si erano uniti a loro per aderire al Signore Dio d’Israele. <sup id="toc_164">22</sup>Celebrarono con gioia la festa degli azzimi per sette giorni poiché il Signore li aveva colmati di gioia, avendo piegato a loro favore il cuore del re di Assiria, per rafforzare le loro mani nel lavoro per il tempio del Dio d’Israele.</p>
  <h3 id="toc_165">7</h3>
  <p><sup id="toc_166">1</sup>Dopo questi avvenimenti, sotto il regno di Artaserse, re di Persia, Esdra,</p>
  <p>figlio di Seraia,</p>
  <p>figlio di Azaria,</p>
  <p>figlio di Chelkia,</p>
  <p><sup id="toc_167">2</sup>figlio di Sallùm,</p>
  <p>figlio di Zadòk,</p>
  <p>figlio di Achitùb,</p>
  <p><sup id="toc_168">3</sup>figlio di Amaria,</p>
  <p>figlio di Azaria,</p>
  <p>figlio di Meraiòt,</p>
  <p><sup id="toc_169">4</sup>figlio di Zerachia,</p>
  <p>figlio di Uzzi,</p>
  <p>figlio di Bukki,</p>
  <p><sup id="toc_170">5</sup>figlio di Abisua,</p>
  <p>figlio di Pincas,</p>
  <p>figlio di Eleàzaro,</p>
  <p>figlio di Aronne sommo sacerdote: <sup id="toc_171">6</sup>questo Esdra, partì da Babilonia. Egli era uno scriba abile nella legge di Mosè, data dal Signore Dio d’Israele e, poiché la mano del Signore suo Dio era su di lui, il re aveva aderito a ogni sua richiesta. <sup id="toc_172">7</sup>Nel settimo anno del re Artaserse anche un gruppo di Israeliti, sacerdoti, leviti, cantori, portieri e oblati partirono per Gerusalemme. <sup id="toc_173">8</sup>Egli arrivò a Gerusalemme nel quinto mese: era l’anno settimo del re. <sup id="toc_174">9</sup>Egli aveva stabilito la partenza da Babilonia per il primo giorno del primo mese e il primo del quinto mese arrivò a Gerusalemme, poiché la mano benevola del suo Dio era con lui. <sup id="toc_175">10</sup>Infatti Esdra si era dedicato con tutto il cuore a studiare la legge del Signore e a praticarla e ad insegnare in Israele la legge e il diritto.</p>
  <p><sup id="toc_176">11</sup>Questa è la copia del documento che il re Artaserse consegnò a Esdra sacerdote, scriba esperto nei comandi del Signore e nei suoi statuti dati a Israele:</p>
  <p><sup id="toc_177">12</sup>“Artaserse, re dei re, al sacerdote Esdra, scriba della legge del Dio del cielo, salute perfetta. Ora: <sup id="toc_178">13</sup>da me è dato questo decreto. Chiunque nel mio regno degli appartenenti al popolo d’Israele, dei sacerdoti e dei leviti ha deciso liberamente di andare a Gerusalemme, può venire con te; <sup id="toc_179">14</sup>infatti da parte del re e dei suoi sette consiglieri tu sei inviato a fare inchiesta in Giudea e a Gerusalemme intorno all’osservanza della legge del tuo Dio, che hai nelle mani, <sup id="toc_180">15</sup>e a portare l’argento e l’oro che il re e i suoi consiglieri inviano come offerta volontaria per devozione al Dio d’Israele che è in Gerusalemme, <sup id="toc_181">16</sup>e tutto l’argento e l’oro che troverai in tutte le province di Babilonia insieme con le offerte volontarie che il popolo e i sacerdoti offriranno per la casa del loro Dio a Gerusalemme.</p>
  <p><sup id="toc_182">17</sup>Perciò con questo argento ti prenderai cura di acquistare tori, arieti, agnelli e ciò che occorre per le offerte e libazioni che vi si uniscono e li offrirai sull’altare della casa del vostro Dio che è in Gerusalemme. <sup id="toc_183">18</sup>Quanto al resto dell’argento e dell’oro farete come sembrerà bene a te e ai tuoi fratelli, secondo la volontà del vostro Dio. <sup id="toc_184">19</sup>Gli arredi che ti sono stati consegnati per il culto del tuo Dio, rimettili davanti al Dio di Gerusalemme. <sup id="toc_185">20</sup>Per il resto di quanto occorre per la casa del tuo Dio e che spetta a te di procurare, lo procurerai a spese del tesoro reale. <sup id="toc_186">21</sup>Io, il re Artaserse, ordino a tutti i tesorieri dell’Oltrefiume:</p>
  <p>Tutto ciò che Esdra, sacerdote e scriba della legge del Dio del cielo, vi domanderà, dateglielo puntualmente, <sup id="toc_187">22</sup>fino a cento talenti d’argento, cento <i>kor</i>
di grano, cento <i>bat</i>
di vino, cento <i>bat</i>
di olio e sale a volontà. <sup id="toc_188">23</sup>Quanto è secondo la volontà del Dio del cielo sia fatto con precisione per la casa del Dio del cielo, perché non venga l’ira sul regno del re e dei suoi figli. <sup id="toc_189">24</sup>Vi rendiamo poi noto che non è permesso riscuotere tributi e diritti di pedaggio su tutti i sacerdoti, leviti, cantori, portieri, oblati e inservienti di questa casa di Dio.</p>
  <p><sup id="toc_190">25</sup>Quanto a te, Esdra, con la sapienza del tuo Dio, che ti è stata data, stabilisci magistrati e giudici, ai quali sia affidata l’amministrazione della giustizia per tutto il popolo dell’Oltrefiume, cioè per quanti conoscono la legge del tuo Dio, e istruisci quelli che non la conoscono. <sup id="toc_191">26</sup>A riguardo di chiunque non osserverà la legge del tuo Dio e la legge del re, sia fatta prontamente giustizia o con la morte o con il bando o con ammenda in denaro o con il carcere”.</p>
  <p><sup id="toc_192">27</sup>Benedetto il Signore, Dio dei padri nostri, che ha disposto il cuore del re a glorificare la casa del Signore che è a Gerusalemme, <sup id="toc_193">28</sup>e ha volto verso di me la benevolenza del re, dei suoi consiglieri e di tutti i potenti principi reali. Allora io mi sono sentito incoraggiato, perché la mano del Signore mio Dio era su di me e ho radunato alcuni capi d’Israele, perché partissero con me.</p>
  <h3 id="toc_194">8</h3>
  <p><sup id="toc_195">1</sup>Questi sono, con le loro indicazioni genealogiche, i capifamiglia che sono partiti con me da Babilonia, sotto il regno del re Artaserse.</p>
  <p><sup id="toc_196">2</sup>dei figli di Pincas: Ghersom;</p>
  <p>dei figli di Itamar: Daniele;</p>
  <p>dei figli di Davide: Cattus <sup id="toc_197">3</sup>figlio di Secania;</p>
  <p>dei figli di Paros: Zaccaria; con lui furono registrati centocinquanta maschi;</p>
  <p><sup id="toc_198">4</sup>dei figli di Pacat-Moab: Elioenai figlio di Zerachia, e con lui duecento maschi;</p>
  <p><sup id="toc_199">5</sup>dei figli di Zattu: Secania figlio di Iacaziel e con lui trecento maschi;</p>
  <p><sup id="toc_200">6</sup>dei figli di Adin: Ebed figlio di Giònata e con lui cinquanta maschi;</p>
  <p><sup id="toc_201">7</sup>dei figli di Elam: Isaia figlio di Atalia e con lui settanta maschi;</p>
  <p><sup id="toc_202">8</sup>dei figli di Sefatia: Zebadia figlio di Michele e con lui ottanta maschi;</p>
  <p><sup id="toc_203">9</sup>dei figli di Ioab: Obadia figlio di Iechièl e con lui duecentodiciotto maschi;</p>
  <p><sup id="toc_204">10</sup>dei figli di Bani: Selomìt figlio di Iosifia e con lui centosessanta maschi;</p>
  <p><sup id="toc_205">11</sup>dei figli di Bebai: Zaccaria figlio di Bebai e con lui ventotto maschi;</p>
  <p><sup id="toc_206">12</sup>dei figli di Azgad: Giovanni figlio di Akkatan e con lui centodieci maschi;</p>
  <p><sup id="toc_207">13</sup>dei figli di Adonikam: gli ultimi, di cui ecco i nomi: Elifèlet, Ieièl e Semaia e con loro sessanta maschi;</p>
  <p><sup id="toc_208">14</sup>dei figli di Bigvai: Utai figlio di Zaccur e con lui settanta maschi.</p>
  <p><sup id="toc_209">15</sup>Io li ho radunati presso il canale che scorre verso Aava. Là siamo stati accampati per tre giorni. Ho fatto una rassegna tra il popolo e i sacerdoti e non ho trovato nessun levita. <sup id="toc_210">16</sup>Allora ho mandato a chiamare i capi Elièzer, Arièl, Semaia, Elnatàn, Iarib, Natàn, Zaccaria, Mesullàm e gli istruttori Ioiarib ed Elnatàn <sup id="toc_211">17</sup>e ho ordinato loro di andare da Iddo, capo nella località di Casifià, e ho messo loro in bocca le parole da dire a Iddo e ai suoi fratelli oblati nella località di Casifià: di mandarci cioè inservienti per il tempio del nostro Dio. <sup id="toc_212">18</sup>Poiché la mano benefica del nostro Dio era su di noi, ci hanno mandato un uomo assennato, dei figli di Macli, figlio di Levi, figlio d’Israele, cioè Serebia, con i suoi figli e fratelli: diciotto persone; <sup id="toc_213">19</sup>inoltre Casabià e con lui Isaia, dei figli di Merari suo fratello e i loro figli: venti persone. <sup id="toc_214">20</sup>Degli oblati, che Davide e i principi avevano assegnato al servizio dei leviti: duecentoventi oblati. Furono registrati per nome. <sup id="toc_215">21</sup>Là, presso il canale Aavà, ho indetto un digiuno, per umiliarci davanti al Dio nostro e implorare da lui un felice viaggio per noi, i nostri bambini e tutti i nostri averi. <sup id="toc_216">22</sup>Avevo infatti vergogna di domandare al re soldati e cavalieri per difenderci lungo il cammino da un eventuale nemico; anzi, avevamo detto al re: “La mano del nostro Dio è su quanti lo cercano, per il loro bene; invece la sua potenza e la sua ira su quanti lo abbandonano”. <sup id="toc_217">23</sup>Così abbiamo digiunato e implorato da Dio questo favore ed egli ci è venuto in aiuto. <sup id="toc_218">24</sup>Quindi ho scelto dodici tra i capi dei sacerdoti: Serebia e Casabià e i dieci loro fratelli con essi: <sup id="toc_219">25</sup>ho pesato loro l’argento, l’oro e gli arredi, che costituivano l’offerta per il tempio del nostro Dio fatta dal re, dai suoi consiglieri, dai suoi principi e da tutti gli Israeliti che si trovavano da quelle parti. <sup id="toc_220">26</sup>Ho pesato dunque e consegnato nelle loro mani:</p>
  <p>argento: seicentocinquanta talenti;</p>
  <p>arredi d’argento: cento, del peso di altrettanti talenti;</p>
  <p>oro: cento talenti.</p>
  <p><sup id="toc_221">27</sup>Inoltre:</p>
  <p>coppe d’oro venti: di mille darici;</p>
  <p>vasi di bronzo pregiato e lucente: due, preziosi come l’oro.</p>
  <p><sup id="toc_222">28</sup>Ho detto loro: “Voi siete consacrati al Signore; questi arredi sono cosa sacra; l’argento e l’oro sono offerta volontaria al Signore, Dio dei nostri padri. <sup id="toc_223">29</sup>Sorvegliateli e custoditeli, finché non possiate pesarli davanti ai capi dei sacerdoti, ai leviti e ai capifamiglia d’Israele a Gerusalemme, nelle stanze del tempio”. <sup id="toc_224">30</sup>Allora i sacerdoti e i leviti presero in consegna il carico dell’argento e dell’oro e dei vasi, per portarli a Gerusalemme nel tempio del nostro Dio.</p>
  <p><sup id="toc_225">31</sup>Il dodici del primo mese siamo partiti dal fiume Aava per andare a Gerusalemme e la mano del nostro Dio era su di noi: egli ci ha liberati dagli assalti dei nemici e dei briganti lungo il cammino. <sup id="toc_226">32</sup>Siamo arrivati a Gerusalemme e ci siamo riposati tre giorni. <sup id="toc_227">33</sup>Il quarto giorno sono stati pesati l’argento, l’oro e gli arredi nella casa del nostro Dio nelle mani del sacerdote Meremòt, figlio di Uria, con cui vi era Eleàzaro figlio di Pincas e con essi i leviti Iozabàd figlio di Giosuè e Noadia figlio di Binnui; <sup id="toc_228">34</sup>ogni cosa era secondo il numero e il peso e si mise per iscritto il peso totale.</p>
  <p>In quel tempo <sup id="toc_229">35</sup>quelli che venivano dall’esilio, cioè i deportati, vollero offrire olocausti al Dio d’Israele:</p>
  <p>tori: dodici per tutto Israele,</p>
  <p>arieti: novantasei,</p>
  <p>agnelli: settantasette,</p>
  <p>capri di espiazione: dodici,</p>
  <p>tutto come olocausto al Signore.</p>
  <p><sup id="toc_230">36</sup>Hanno consegnato i decreti del re ai satrapi del re e al governatore dell’Oltrefiume, i quali sono venuti in aiuto al popolo e al tempio.</p>
  <h3 id="toc_231">9</h3>
  <p><sup id="toc_232">1</sup>Terminate queste cose, sono venuti a trovarmi i capi per dirmi: “Il popolo d’Israele, i sacerdoti e i leviti non si sono separati dalle popolazioni locali, nonostante i loro abomini, cioè dai Cananei, Hittiti, Perizziti, Gebusei, Ammoniti, Moabiti, Egiziani, Amorrei, <sup id="toc_233">2</sup>ma hanno preso in moglie le loro figlie per sé e per i loro figli: così hanno profanato la stirpe santa con le popolazioni locali; anzi i capi e i magistrati sono stati i primi a darsi a questa infedeltà”. <sup id="toc_234">3</sup>Udito ciò, ho lacerato il mio vestito e il mio mantello, mi sono strappato i capelli e i peli della barba e mi sono seduto costernato. <sup id="toc_235">4</sup>Quanti tremavano per i giudizi del Dio d’Israele su questa infedeltà dei rimpatriati, si radunarono presso di me. Ma io restai seduto costernato, fino all’offerta della sera. <sup id="toc_236">5</sup>All’offerta della sera mi sono alzato dal mio stato di prostrazione e con il vestito e il mantello laceri sono caduto in ginocchio e ho steso le mani al mio Signore, <sup id="toc_237">6</sup>e ho detto:</p>
  <p>“Mio Dio, sono confuso, ho vergogna di alzare, Dio mio, la faccia verso di te, poiché le nostre colpe si sono moltiplicate fin sopra la nostra testa; la nostra colpevolezza è aumentata fino al cielo. <sup id="toc_238">7</sup>Dai giorni dei nostri padri fino ad oggi noi siamo stati molto colpevoli e per le nostre colpe, noi, i nostri re e i nostri sacerdoti, siamo stati dati nelle mani dei re stranieri; siamo stati consegnati alla spada, alla prigionia, alla rapina, all’insulto fino ad oggi. <sup id="toc_239">8</sup>Ora, da poco, il nostro Dio ci ha fatto una grazia: ha liberato un resto di noi, dandoci un asilo nel suo luogo santo, e così il nostro Dio ha fatto brillare i nostri occhi e ci ha dato un po’ di sollievo nella nostra schiavitù. <sup id="toc_240">9</sup>Perché noi siamo schiavi; ma nella nostra schiavitù il nostro Dio non ci ha abbandonati: ci ha resi graditi ai re di Persia; ci ha fatti rivivere, perché rialzassimo la casa del nostro Dio e restaurassimo le sue rovine e ci ha concesso di avere un riparo in Giuda e in Gerusalemme. <sup id="toc_241">10</sup>Ma ora, che dire, Dio nostro, dopo questo? Poiché abbiamo abbandonato i tuoi comandi <sup id="toc_242">11</sup>che tu avevi dato per mezzo dei tuoi servi, i profeti, dicendo: Il paese di cui voi andate a prendere il possesso è un paese immondo, per l’immondezza dei popoli indigeni, per le nefandezze di cui l’hanno colmato da un capo all’altro con le loro impurità. <sup id="toc_243">12</sup>Per questo non dovete dare le vostre figlie ai loro figli, né prendere le loro figlie per i vostri figli; non dovrete mai contribuire alla loro prosperità e al loro benessere, così diventerete forti voi e potrete mangiare i beni del paese e lasciare un’eredità ai vostri figli per sempre. <sup id="toc_244">13</sup>Dopo ciò che è venuto su di noi a causa delle nostre cattive azioni e per la nostra grande colpevolezza, benché tu, Dio nostro, ci abbia punito meno di quanto meritavano le nostre colpe e ci abbia concesso di formare questo gruppo di superstiti, <sup id="toc_245">14</sup>potremmo forse noi tornare a violare i tuoi comandi e a imparentarci con questi popoli abominevoli? Non ti adireresti contro di noi fino a sterminarci, senza lasciare resto né superstite? <sup id="toc_246">15</sup>Signore, Dio di Israele, per la tua bontà è rimasto di noi oggi un gruppo di superstiti: eccoci davanti a te con la nostra colpevolezza. Ma a causa di essa non possiamo resistere alla tua presenza!”.</p>
  <h3 id="toc_247">10</h3>
  <p><sup id="toc_248">1</sup>Mentre Esdra pregava e faceva questa confessione piangendo, prostrato davanti alla casa di Dio, si riunì intorno a lui un’assemblea molto numerosa d’Israeliti, uomini, donne e fanciulli, e il popolo piangeva dirottamente. <sup id="toc_249">2</sup>Allora Secania, figlio di Iechièl, uno dei figli di Elam, prese la parola e disse a Esdra: “Noi siamo stati infedeli verso il nostro Dio, sposando donne straniere, prese dalle popolazioni del luogo. Orbene: c’è ancora una speranza per Israele nonostante ciò. <sup id="toc_250">3</sup>Ora noi facciamo questa alleanza davanti al nostro Dio: rimanderemo tutte queste donne e i figli nati da esse, secondo il tuo consiglio, mio signore, e il consiglio di quelli che tremano davanti al comando del nostro Dio. Si farà secondo la legge! <sup id="toc_251">4</sup>Alzati, perché a te è affidato questo compito; noi saremo con te; sii forte e mettiti all’opera!”. <sup id="toc_252">5</sup>Allora Esdra si alzò e fece giurare ai capi dei sacerdoti e dei leviti e a tutto Israele che avrebbero agito secondo quelle parole; essi giurarono. <sup id="toc_253">6</sup>Esdra allora, alzatosi davanti alla casa di Dio, andò nella camera di Giovanni, figlio di Eliasib. Là egli passò la notte, senza prendere cibo né bere acqua, perché era in lutto a causa dell’infedeltà dei rimpatriati. <sup id="toc_254">7</sup>Poi fu fatta passare la voce in Giuda e Gerusalemme a tutti i rimpatriati che si radunassero in Gerusalemme: <sup id="toc_255">8</sup>a chiunque non fosse venuto entro tre giorni – così disponeva il consiglio dei capi e degli anziani – sarebbero stati votati allo sterminio tutti i beni ed egli stesso sarebbe stato escluso dalla comunità dei rimpatriati. <sup id="toc_256">9</sup>Allora tutti gli uomini di Giuda e di Beniamino si radunarono a Gerusalemme entro tre giorni; si era al nono mese, il venti del mese. Tutto il popolo stava nella piazza del tempio, tremante per questo evento e per gli scrosci della pioggia.</p>
  <p><sup id="toc_257">10</sup>Allora il sacerdote Esdra si alzò e disse loro: “Voi avete commesso un atto d’infedeltà, sposando donne straniere: così avete accresciuto la colpevolezza d’Israele. <sup id="toc_258">11</sup>Ma ora rendete lode al Signore, Dio dei vostri padri, e fate la sua volontà, separandovi dalle popolazioni del paese e dalle donne straniere”.</p>
  <p><sup id="toc_259">12</sup>Tutta l’assemblea rispose a gran voce: “Sì, dobbiamo fare secondo la tua parola. <sup id="toc_260">13</sup>Ma il popolo è numeroso e siamo al tempo delle piogge; non è possibile restare all’aperto. D’altra parte non è lavoro di un giorno o di due, perché siamo in molti ad aver peccato in questa materia. <sup id="toc_261">14</sup>I nostri capi stiano a rappresentare tutta l’assemblea; e tutti quelli delle nostre città che hanno sposato donne straniere vengano in date determinate e accompagnati dagli anziani della rispettiva città e dai loro giudici, finché non abbiano allontanato da noi l’ira ardente del nostro Dio per questa causa”.</p>
  <p><sup id="toc_262">15</sup>Soltanto Giònata figlio di Asaèl e Iaczeia figlio di Tikva si opposero, appoggiati da Mesullàm e dal levita Sabbetài. <sup id="toc_263">16</sup>I rimpatriati fecero come era stato proposto: il sacerdote Esdra si scelse alcuni uomini, capifamiglia, uno per casato, tutti designati per nome. Essi iniziarono le sedute il primo giorno del decimo mese per esaminare la questione <sup id="toc_264">17</sup>e terminarono di esaminare tutti gli uomini che avevano sposato donne straniere il primo giorno del primo mese.</p>
  <p><sup id="toc_265">18</sup>Tra gli appartenenti ai sacerdoti, che avevano sposato donne straniere, c’erano:</p>
  <p>dei figli di Giosuè figlio di Iozadàk e tra i suoi fratelli: Maaseia, Elièzer, Iarib e Godolia.</p>
  <p><sup id="toc_266">19</sup>Essi hanno promesso con giuramento di rimandare le loro donne e hanno offerto un ariete in espiazione della loro colpa. <sup id="toc_267">20</sup>Dei figli di Immer: Canàni e Zebadia.</p>
  <p><sup id="toc_268">21</sup>Dei figli di Carim: Maaseia, Elia, Semaia, Iechièl e Uzzia. <sup id="toc_269">22</sup>Dei figli di Pascur: Elioènai, Maaseia, Ismaele, Natanaele, Iozabàd ed Eleasà.</p>
  <p><sup id="toc_270">23</sup>Degli appartenenti ai leviti: Iozabàd, Simei, Chelaia, chiamato il Chelita, Petachia, Giuda ed Elièzer.</p>
  <p><sup id="toc_271">24</sup>Dei cantori: Eliasib.</p>
  <p>Dei portinai: Sallùm, Telem e Uri.</p>
  <p><sup id="toc_272">25</sup>Tra gli Israeliti: dei figli di Paros: Ramia, Izzia, Malchia, Miamin, Eleàzaro, Malchia e Benaià.</p>
  <p><sup id="toc_273">26</sup>Dei figli di Elam: Mattania, Zaccaria, Iechièl, Abdi, Ieremòt ed Elia.</p>
  <p><sup id="toc_274">27</sup>Dei figli di Zattu: Elioenài, Eliasib, Mattania, Ieremòt, Zabad e Aziza.</p>
  <p><sup id="toc_275">28</sup>Dei figli di Bebai: Giovanni, Anania, Zabbai e Atlai.</p>
  <p><sup id="toc_276">29</sup>Dei figli di Bani: Mesullàm, Malluch, Adaia, Iasub, Seal e Ieramòt.</p>
  <p><sup id="toc_277">30</sup>Dei figli di Pacat-Moab: Adna, Kelal, Benaià, Maaseia, Mattania, Bezaleèl, Binnui e Manàsse.</p>
  <p><sup id="toc_278">31</sup>Dei figli di Carim: Elièzer, Ishshia, Malchia, Semaia, Simeone, <sup id="toc_279">32</sup>Beniamino, Malluch, Semaria.</p>
  <p><sup id="toc_280">33</sup>Dei figli di Casum: Mattenai, Mattatta, Zabad, Elifèlet, Ieremai, Manàsse e Simei.</p>
  <p><sup id="toc_281">34</sup>Dei figli di Bani: Maadai, Amram, Uel, <sup id="toc_282">35</sup>Benaià, Bedia, Cheluu, <sup id="toc_283">36</sup>Vania, Meremòt, Eliasib, <sup id="toc_284">37</sup>Mattenai, Iaasai.</p>
  <p><sup id="toc_285">38</sup>Dei figli di Binnui: Simei, <sup id="toc_286">39</sup>Selemia, Natàn, Adaia.</p>
  <p><sup id="toc_287">40</sup>Dei figli di Azzur: Sasai, Sàrai, <sup id="toc_288">41</sup>Azareèl, Selemia, Semaria, <sup id="toc_289">42</sup>Sallùm, Amaria, Giuseppe.</p>
  <p><sup id="toc_290">43</sup>Dei figli di Nebo: Ieièl, Mattitia, Zabad, Zebina, Iaddai, Gioele, Benaià.</p>
  <p><sup id="toc_291">44</sup>Tutti questi avevano sposato donne straniere e rimandarono le donne insieme con i figli che avevano avuti da esse.</p>
</body>
</html>