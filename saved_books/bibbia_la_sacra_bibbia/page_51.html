<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri profetici</h1>
  <h2 id="toc_1">Zaccaria</h2>
  <h3 id="toc_2">1</h3>
  <p><sup id="toc_3">1</sup>Nell’ottavo mese dell’anno secondo del regno di Dario, fu rivolta questa parola del Signore al profeta Zaccaria figlio di Barachia, figlio di Iddò: <sup id="toc_4">2</sup>“Il Signore si è molto sdegnato contro i vostri padri. <sup id="toc_5">3</sup>Tu dunque riferirai loro: Così parla il Signore degli eserciti: Convertitevi a me – oracolo del Signore degli eserciti – e io mi rivolgerò a voi, dice il Signore degli eserciti. <sup id="toc_6">4</sup>Non siate come i vostri padri, ai quali i profeti di un tempo andavan gridando: Dice il Signore degli eserciti: Tornate indietro dal vostro cammino perverso e dalle vostre opere malvage. Ma essi non vollero ascoltare e non mi prestarono attenzione, dice il Signore. <sup id="toc_7">5</sup>Dove sono i vostri padri? I profeti forse vivranno sempre? <sup id="toc_8">6</sup>Le parole e i decreti che io avevo comunicato ai miei servi, i profeti, non si sono forse adempiuti sui padri vostri? Essi si sono convertiti e hanno detto: Quanto il Signore degli eserciti ci aveva minacciato a causa dei nostri traviamenti e delle nostre colpe, l’ha eseguito sopra di noi”.</p>
  <p><sup id="toc_9">7</sup>Il ventiquattro dell’undecimo mese, cioè il mese di Sebàt, l’anno secondo di Dario, questa parola del Signore si manifestò al profeta Zaccaria, figlio di Iddò. <sup id="toc_10">8</sup>Io ebbi una visione di notte. Un uomo, in groppa a un cavallo rosso, stava fra i mirti in una valle profonda; dietro a lui stavano altri cavalli rossi, sauri e bianchi. <sup id="toc_11">9</sup>Io domandai: “Mio signore, che significano queste cose?”. L’angelo che parlava con me mi rispose: “Io t’indicherò ciò che esse significano”. <sup id="toc_12">10</sup>Allora l’uomo che stava fra i mirti prese a dire: “Essi sono coloro che il Signore ha inviati a percorrere la terra”. <sup id="toc_13">11</sup>Si rivolsero infatti all’angelo del Signore che stava fra i mirti e gli dissero: “Abbiamo percorso la terra: è tutta tranquilla”. <sup id="toc_14">12</sup>Allora l’angelo del Signore disse: “Signore degli eserciti, fino a quando rifiuterai di aver pietà di Gerusalemme e delle città di Giuda, contro le quali sei sdegnato? Sono ormai settant’anni!”. <sup id="toc_15">13</sup>E all’angelo che parlava con me il Signore rivolse parole buone, piene di conforto. <sup id="toc_16">14</sup>Poi l’angelo che parlava con me mi disse: “Fa’ sapere questo: Così dice il Signore degli eserciti: Io sono ingelosito per Gerusalemme e per Sion di gelosia grande; <sup id="toc_17">15</sup>ma ardo di sdegno contro le nazioni superbe, poiché mentre io ero un poco sdegnato, esse cooperarono al disastro. <sup id="toc_18">16</sup>Perciò dice il Signore: Io di nuovo mi volgo con compassione a Gerusalemme: la mia casa vi sarà riedificata – parola del Signore degli eserciti – e la corda del muratore sarà tesa di nuovo sopra Gerusalemme. <sup id="toc_19">17</sup>Fa’ sapere anche questo: Così dice il Signore degli eserciti: Le mie città avranno sovrabbondanza di beni, il Signore avrà ancora compassione di Sion ed eleggerà di nuovo Gerusalemme”.</p>
  <h3 id="toc_20">2</h3>
  <p><sup id="toc_21">1</sup>Poi alzai gli occhi ed ecco, vidi quattro corna. <sup id="toc_22">2</sup>Domandai all’angelo che parlava con me: “Che cosa sono queste?”. Ed egli: “Sono le corna che hanno disperso Giuda, Israele e Gerusalemme”. <sup id="toc_23">3</sup>Poi il Signore mi fece vedere quattro operai. <sup id="toc_24">4</sup>Domandai: “Che cosa vengono a fare costoro?”. Mi rispose: “Le corna hanno disperso Giuda a tal segno che nessuno osa più alzare la testa e costoro vengono a demolire e abbattere le corna delle nazioni che cozzano contro il paese di Giuda per disperderlo”.</p>
  <p><sup id="toc_25">5</sup>Alzai gli occhi ed ecco un uomo con una corda in mano per misurare. <sup id="toc_26">6</sup>Gli domandai: “Dove vai?”. Ed egli: “Vado a misurare Gerusalemme per vedere qual è la sua larghezza e qual è la sua lunghezza”. <sup id="toc_27">7</sup>Allora l’angelo che parlava con me uscì e incontrò un altro angelo <sup id="toc_28">8</sup>che gli disse: “Corri, va’ a parlare a quel giovane e digli: Gerusalemme sarà priva di mura, per la moltitudine di uomini e di animali che dovrà accogliere. <sup id="toc_29">9</sup>Io stesso – parola del Signore – le farò da muro di fuoco all’intorno e sarò una gloria in mezzo ad essa.</p>
  <p><sup id="toc_30">10</sup>Su, su, fuggite dal paese del settentrione – parola del Signore – voi che ho dispersi ai quattro venti del cielo – parola del Signore. <sup id="toc_31">11</sup>A Sion mettiti in salvo, tu che abiti ancora con la figlia di Babilonia! <sup id="toc_32">12</sup>Dice il Signore degli eserciti alle nazioni che vi hanno spogliato: <sup id="toc_33">13</sup>Ecco, io stendo la mano sopra di esse e diverranno preda dei loro schiavi e voi saprete che il Signore degli eserciti mi ha inviato.</p>
  <p class="testo_rientrato"><sup id="toc_34">14</sup>Gioisci, esulta, figlia di Sion,<br/>
perché, ecco, io vengo ad abitare in mezzo a te<br/>
– oracolo del Signore –.<br/> <sup id="toc_35">15</sup>Nazioni numerose aderiranno in quel giorno al Signore<br/>
e diverranno suo popolo ed egli dimorerà in mezzo a te<br/>
e tu saprai che il Signore degli eserciti<br/>
mi ha inviato a te.<br/> <sup id="toc_36">16</sup>Il Signore si terrà Giuda<br/>
come eredità nella terra santa,<br/>
Gerusalemme sarà di nuovo prescelta.<br/> <sup id="toc_37">17</sup>Taccia ogni mortale davanti al Signore,<br/>
poiché egli si è destato dalla sua santa dimora”.</p>
  <h3 id="toc_38">3</h3>
  <p><sup id="toc_39">1</sup>Poi mi fece vedere il sommo sacerdote Giosuè, ritto davanti all’angelo del Signore, e satana era alla sua destra per accusarlo. <sup id="toc_40">2</sup>L’angelo del Signore disse a satana: “Ti rimprovera il Signore, o satana! Ti rimprovera il Signore che si è eletto Gerusalemme! Non è forse costui un tizzone sottratto al fuoco?”. <sup id="toc_41">3</sup>Giosuè infatti era rivestito di vesti immonde e stava in piedi davanti all’angelo,<sup id="toc_42">4</sup>il quale prese a dire a coloro che gli stavano intorno: “Toglietegli quelle vesti immonde”. Poi disse a Giosuè: “Ecco, io ti tolgo di dosso il peccato; fatti rivestire di abiti da festa”. <sup id="toc_43">5</sup>Poi soggiunse: “Mettetegli sul capo un diadema mondo”. E gli misero un diadema mondo sul capo, lo rivestirono di candide vesti alla presenza dell’angelo del Signore. <sup id="toc_44">6</sup>Poi l’angelo del Signore dichiarò a Giosuè: <sup id="toc_45">7</sup>“Dice il Signore degli eserciti: Se camminerai nelle mie vie e osserverai le mie leggi, tu avrai il governo della mia casa, sarai il custode dei miei atri e ti darò accesso fra questi che stanno qui.</p>
  <p><sup id="toc_46">8</sup>Ascolta dunque, Giosuè sommo sacerdote, tu e i tuoi compagni che siedono davanti a te, poiché essi servono da presagio: ecco, io manderò il mio servo Germoglio. <sup id="toc_47">9</sup>Ecco la pietra che io pongo davanti a Giosuè: sette occhi sono su quest’unica pietra; io stesso inciderò la sua iscrizione – oracolo del Signore degli eserciti – e rimuoverò in un sol giorno l’iniquità da questo paese. <sup id="toc_48">10</sup>In quel giorno – oracolo del Signore degli eserciti – ogni uomo inviterà il suo vicino sotto la sua vite e sotto il suo fico”.</p>
  <h3 id="toc_49">4</h3>
  <p><sup id="toc_50">1</sup>L’angelo che mi parlava venne a destarmi, come si desta uno dal sonno, <sup id="toc_51">2</sup>e mi disse: “Che cosa vedi?”. Risposi: “Vedo un candelabro tutto d’oro; in cima ha un recipiente con sette lucerne e sette beccucci per le lucerne. <sup id="toc_52">3</sup>Due olivi gli stanno vicino, uno a destra e uno a sinistra”. <sup id="toc_53">4</sup>Allora domandai all’angelo che mi parlava: “Che cosa significano, signor mio, queste cose?”. <sup id="toc_54">5</sup>Egli mi rispose: “Non comprendi dunque il loro significato?”. E io: “No, signor mio”.</p>
  <p><sup id="toc_55">6</sup>Egli mi rispose: “Questa è la parola del Signore a Zorobabele: Non con la potenza né con la forza, ma con il mio spirito, dice il Signore degli eserciti! <sup id="toc_56">7</sup>Chi sei tu, o grande monte? Davanti a Zorobabele diventa pianura! Egli estrarrà la pietra, quella del vertice, fra le acclamazioni: Quanto è bella!”.</p>
  <p><sup id="toc_57">8</sup>Mi fu rivolta questa parola del Signore: <sup id="toc_58">9</sup>“Le mani di Zorobabele hanno fondato questa casa: le sue mani la compiranno e voi saprete che il Signore degli eserciti mi ha inviato a voi. <sup id="toc_59">10</sup>Chi oserà disprezzare il giorno di così modesti inizi? Si gioirà vedendo il filo a piombo in mano a Zorobabele. Le sette lucerne rappresentano gli occhi del Signore che scrutano tutta la terra”. <sup id="toc_60">11</sup>Quindi gli domandai: “Che significano quei due olivi a destra e a sinistra del candelabro? <sup id="toc_61">12</sup>E quelle due ciocche d’olivo che stillano oro dentro i due canaletti d’oro?”. <sup id="toc_62">13</sup>Mi rispose: “Non comprendi dunque il significato di queste cose?”. E io: “No, signor mio”. <sup id="toc_63">14</sup>“Questi, soggiunse, sono i due consacrati che assistono il dominatore di tutta la terra”.</p>
  <h3 id="toc_64">5</h3>
  <p><sup id="toc_65">1</sup>Poi alzai gli occhi e vidi un rotolo che volava. <sup id="toc_66">2</sup>L’angelo mi domandò: “Che cosa vedi?”. E io: “Vedo un rotolo che vola: è lungo venti cubiti e largo dieci”. <sup id="toc_67">3</sup>Egli soggiunse: “Questa è la maledizione che si diffonde su tutta la terra: ogni ladro sarà scacciato via di qui come quel rotolo; ogni spergiuro sarà scacciato via di qui come quel rotolo. <sup id="toc_68">4</sup>Io scatenerò la maledizione, dice il Signore degli eserciti, in modo che essa penetri nella casa del ladro e nella casa dello spergiuro riguardo al mio nome; rimarrà in quella casa e la consumerà insieme con le sue travi e le sue pietre”.</p>
  <p><sup id="toc_69">5</sup>Poi l’angelo che parlava con me si avvicinò e mi disse: “Alza gli occhi e osserva ciò che appare”. <sup id="toc_70">6</sup>E io: “Che cosa è quella?”. Mi rispose: “È un’<i>efa</i>
che avanza”. Poi soggiunse: “Questa è la loro corruzione in tutta la terra”. <sup id="toc_71">7</sup>Fu quindi alzato un coperchio di piombo; ecco dentro all’<i>efa</i>
vi era una donna. <sup id="toc_72">8</sup>Disse: “Questa è l’empietà!”. Poi la ricacciò dentro l’<i>efa</i>
e ricoprì l’apertura con il coperchio di piombo. <sup id="toc_73">9</sup>Alzai di nuovo gli occhi per osservare e vidi venire due donne: il vento agitava le loro ali, poiché avevano ali come quelle delle cicogne, e sollevarono l’<i>efa</i>
fra la terra e il cielo. <sup id="toc_74">10</sup>Domandai all’angelo che parlava con me: “Dove portano l’<i>efa</i>
costoro?”. <sup id="toc_75">11</sup>Mi rispose: “Vanno nella terra di Sènnaar per costruirle un tempio. Appena costruito, l’<i>efa</i>
sarà posta sopra il suo piedistallo”.</p>
  <h3 id="toc_76">6</h3>
  <p><sup id="toc_77">1</sup>Alzai ancora gli occhi per osservare ed ecco quattro carri uscire in mezzo a due montagne e le montagne erano di bronzo. <sup id="toc_78">2</sup>Il primo carro aveva cavalli bai, il secondo cavalli neri, <sup id="toc_79">3</sup>il terzo cavalli bianchi e il quarto cavalli pezzati. <sup id="toc_80">4</sup>Domandai all’angelo che parlava con me: “Che significano quelli, signor mio?”. <sup id="toc_81">5</sup>E l’angelo: “Sono i quattro venti del cielo che partono dopo essersi presentati al Signore di tutta la terra. <sup id="toc_82">6</sup>I cavalli neri vanno verso la terra del settentrione, seguiti da quelli bianchi; i pezzati invece si dirigono verso la terra del mezzogiorno. <sup id="toc_83">7</sup>Essi fremono di percorrere la terra”. Egli disse loro: “Andate, percorrete la terra”. Essi partirono per percorrere la terra; <sup id="toc_84">8</sup>Poi mi chiamò e mi disse: “Ecco, quelli che muovono verso la terra del settentrione hanno fatto calmare il mio spirito su quella terra”.</p>
  <p><sup id="toc_85">9</sup>Mi fu rivolta questa parola del Signore: <sup id="toc_86">10</sup>“Prendi fra i deportati, fra quelli di Cheldài, di Tobia e di Iedaià, oro e argento e va’ nel medesimo giorno a casa di Giosia figlio di Sofonìa, che è ritornato da Babilonia. <sup id="toc_87">11</sup>Prendi quell’argento e quell’oro e ne farai una corona che porrai sul capo di Giosuè figlio di Iozedàk, sommo sacerdote. <sup id="toc_88">12</sup>Gli riferirai: Dice il Signore degli eserciti: Ecco un uomo che si chiama Germoglio: spunterà da sé e ricostruirà il tempio del Signore. <sup id="toc_89">13</sup>Sì, egli ricostruirà il tempio del Signore, egli riceverà la gloria, egli siederà da sovrano sul suo trono. Un sacerdote sarà alla sua destra e fra i due regnerà una pace perfetta. <sup id="toc_90">14</sup>La corona per Cheldài, Tobia, Iedaià e Giosia, figlio di Sofonìa, resterà di ricordo nel tempio del Signore. <sup id="toc_91">15</sup>Anche da lontano verranno a riedificare il tempio del Signore. Così riconoscerete che il Signore degli eserciti mi ha inviato a voi. Ciò avverrà, se ascolterete la voce del Signore vostro Dio”.</p>
  <h3 id="toc_92">7</h3>
  <p><sup id="toc_93">1</sup>L’anno quarto di Dario, il quarto giorno del nono mese, detto Casleu, la parola del Signore fu rivolta a Zaccaria. <sup id="toc_94">2</sup>Betel aveva inviato Sarèzer alto ufficiale del re con i suoi uomini a supplicare il Signore <sup id="toc_95">3</sup>e a domandare ai sacerdoti addetti al tempio del Signore degli eserciti e ai profeti: “Devo io continuare a far lutto e astinenza nel quinto mese, come ho fatto in questi anni passati?”.</p>
  <p><sup id="toc_96">4</sup>Allora mi fu rivolta questa parola del Signore: <sup id="toc_97">5</sup>“Parla a tutto il popolo del paese e a tutti i sacerdoti e di’ loro: Quando avete fatto digiuni e lamenti nel quinto e nel settimo mese per questi settant’anni, lo facevate forse per me? <sup id="toc_98">6</sup>Quando avete mangiato e bevuto non lo facevate forse per voi? <sup id="toc_99">7</sup>Non è questa forse la parola che vi proclamava il Signore per mezzo dei profeti del passato, quando Gerusalemme era ancora abitata e in pace ed erano abitate le città vicine e il Negheb e la pianura?”. <sup id="toc_100">8</sup>Questa parola del Signore fu rivolta a Zaccaria: <sup id="toc_101">9</sup>“Ecco ciò che dice il Signore degli eserciti: Praticate la giustizia e la fedeltà; esercitate la pietà e la misericordia ciascuno verso il suo prossimo. <sup id="toc_102">10</sup>Non frodate la vedova, l’orfano, il pellegrino, il misero e nessuno nel cuore trami il male contro il proprio fratello”. <sup id="toc_103">11</sup>Ma essi hanno rifiutato di ascoltarmi, mi hanno voltato le spalle, hanno indurito gli orecchi per non sentire. <sup id="toc_104">12</sup>Indurirono il cuore come un diamante per non udire la legge e le parole che il Signore degli eserciti rivolgeva loro mediante il suo spirito, per mezzo dei profeti del passato. Così si accese un grande sdegno da parte del Signore degli eserciti. <sup id="toc_105">13</sup>Come al suo chiamare essi non vollero dare ascolto, così quand’essi grideranno, io non li ascolterò, dice il Signore degli eserciti. <sup id="toc_106">14</sup>“Io li ho dispersi fra tutte quelle nazioni che essi non conoscevano e il paese si è desolato dietro di loro, senza che alcuno lo percorresse; la terra di delizie è stata ridotta a desolazione”.</p>
  <h3 id="toc_107">8</h3>
  <p><sup id="toc_108">1</sup>Questa parola del Signore degli eserciti mi fu rivolta: <sup id="toc_109">2</sup>“Così dice il Signore degli eserciti:</p>
  <p class="testo_rientrato">Sono acceso di grande gelosia per Sion,<br/>
un grande ardore m’infiamma per lei.</p>
  <p><sup id="toc_110">3</sup>Dice il Signore: Tornerò a Sion e dimorerò in Gerusalemme. Gerusalemme sarà chiamata Città della fedeltà e il monte del Signore degli eserciti Monte santo”. <sup id="toc_111">4</sup>Dice il Signore degli eserciti: “Vecchi e vecchie siederanno ancora nelle piazze di Gerusalemme, ognuno con il bastone in mano per la loro longevità. <sup id="toc_112">5</sup>Le piazze della città formicoleranno di fanciulli e di fanciulle, che giocheranno sulle sue piazze”. <sup id="toc_113">6</sup>Dice il Signore degli eserciti: “Se questo sembra impossibile agli occhi del resto di questo popolo in quei giorni, sarà forse impossibile anche ai miei occhi?” – dice il Signore degli eserciti –.</p>
  <p class="testo_rientrato"><sup id="toc_114">7</sup>Così dice il Signore degli eserciti:<br/>
“Ecco, io salvo il mio popolo<br/>
dalla terra d’oriente e d’occidente:<br/> <sup id="toc_115">8</sup>li ricondurrò ad abitare in Gerusalemme;<br/>
saranno il mio popolo e io sarò il loro Dio,<br/>
nella fedeltà e nella giustizia”.</p>
  <p><sup id="toc_116">9</sup>Dice il Signore degli eserciti: “Riprendano forza le vostre mani. Voi in questi giorni ascoltate queste parole dalla bocca dei profeti; oggi vien fondata la casa del Signore degli eserciti con la ricostruzione del tempio.</p>
  <p class="testo_rientrato"><sup id="toc_117">10</sup>Ma prima di questi giorni<br/>
non c’era salario per l’uomo,<br/>
né salario per l’animale;<br/>
non c’era sicurezza alcuna<br/>
per chi andava e per chi veniva<br/>
a causa degli invasori:<br/>
io stesso mettevo gli uomini l’un contro l’altro.<br/> <sup id="toc_118">11</sup>Ora invece verso il resto di questo popolo<br/>
io non sarò più come sono stato prima<br/>
– dice il Signore degli eserciti –.<br/> <sup id="toc_119">12</sup>È un seme di pace:<br/>
la vite produrrà il suo frutto,<br/>
la terra darà i suoi prodotti,<br/>
i cieli daranno la rugiada:<br/>
darò tutto ciò al resto di questo popolo.</p>
  <p><sup id="toc_120">13</sup>Come foste oggetto di maledizione fra le genti, o casa di Giuda e d’Israele, così quando vi avrò salvati, diverrete una benedizione. Non temete dunque: riprendano forza le vostre mani”.<br/> <sup id="toc_121">14</sup>Così dice il Signore degli eserciti: “Come decisi di affliggervi quando i vostri padri mi provocarono all’ira – dice il Signore degli eserciti – e non mi lasciai commuovere, <sup id="toc_122">15</sup>così invece mi darò premura in questi giorni di fare del bene a Gerusalemme e alla casa di Giuda; non temete. <sup id="toc_123">16</sup>Ecco ciò che voi dovrete fare: parlate con sincerità ciascuno con il suo prossimo; veraci e sereni siano i giudizi che terrete alle porte delle vostre città. <sup id="toc_124">17</sup>Nessuno trami nel cuore il male contro il proprio fratello; non amate il giuramento falso, poiché io detesto tutto questo” – oracolo del Signore –.</p>
  <p><sup id="toc_125">18</sup>Mi fu ancora rivolta questa parola del Signore degli eserciti: <sup id="toc_126">19</sup>“Così dice il Signore degli eserciti: Il digiuno del quarto, quinto, settimo e decimo mese si cambierà per la casa di Giuda in gioia, in giubilo e in giorni di festa, purché amiate la verità e la pace”.</p>
  <p><sup id="toc_127">20</sup>Dice il Signore degli eserciti: “Anche popoli e abitanti di numerose città si raduneranno <sup id="toc_128">21</sup>e si diranno l’un l’altro: Su, andiamo a supplicare il Signore, a trovare il Signore degli eserciti; ci vado anch’io. <sup id="toc_129">22</sup>Così popoli numerosi e nazioni potenti verranno a Gerusalemme a consultare il Signore degli eserciti e a supplicare il Signore”.</p>
  <p><sup id="toc_130">23</sup>Dice il Signore degli eserciti: “In quei giorni, dieci uomini di tutte le lingue delle genti afferreranno un Giudeo per il lembo del mantello e gli diranno: Vogliamo venire con voi, perché abbiamo compreso che Dio è con voi”.</p>
  <h3 id="toc_131">9</h3>
  <p><sup id="toc_132">1</sup>Oracolo.</p>
  <p class="testo_rientrato">La parola del Signore è sulla terra di Cadràch<br/>
e si posa su Damasco,<br/>
poiché al Signore appartiene la perla di Aram<br/>
e tutte le tribù d’Israele;<br/> <sup id="toc_133">2</sup>anche Amat sua confinante<br/>
e Sidòne, che è tanto saggia.<br/> <sup id="toc_134">3</sup>Tiro si è costruita una fortezza<br/>
e vi ha accumulato argento come polvere<br/>
e oro come fango delle strade.<br/> <sup id="toc_135">4</sup>Ecco, il Signore se ne impossesserà,<br/>
sprofonderà nel mare le sue ricchezze<br/>
ed essa sarà divorata dal fuoco.<br/> <sup id="toc_136">5</sup>Ascalòna vedrà e ne sarà spaventata,<br/>
Gaza sarà in grandi dolori,<br/>
come anche Ekròn,<br/>
perché svanirà la sua fiducia;<br/>
scomparirà il re da Gaza<br/>
e Ascalòna rimarrà disabitata.<br/> <sup id="toc_137">6</sup>Bastardi dimoreranno in Asdòd,<br/>
abbatterò l’orgoglio del Filisteo.<br/> <sup id="toc_138">7</sup>Toglierò il sangue dalla sua bocca<br/>
e i suoi abomini dai suoi denti.<br/>
Diventerà anche lui un resto per il nostro Dio,<br/>
sarà come una famiglia in Giuda<br/>
ed Ekròn sarà simile al Gebuseo.<br/> <sup id="toc_139">8</sup>Mi porrò come sentinella per la mia casa<br/>
contro chi va e chi viene,<br/>
non vi passerà più l’oppressore,<br/>
perché ora io stesso sorveglio con i miei occhi.</p>
  <p class="testo_rientrato"><sup id="toc_140">9</sup>Esulta grandemente figlia di Sion,<br/>
giubila, figlia di Gerusalemme!<br/>
Ecco, a te viene il tuo re.<br/>
Egli è giusto e vittorioso,<br/>
umile, cavalca un asino,<br/>
un puledro figlio d’asina.<br/> <sup id="toc_141">10</sup>Farà sparire i carri da Èfraim<br/>
e i cavalli da Gerusalemme,<br/>
l’arco di guerra sarà spezzato,<br/>
annunzierà la pace alle genti,<br/>
il suo dominio sarà da mare a mare<br/>
e dal fiume ai confini della terra.</p>
  <p class="testo_rientrato"><sup id="toc_142">11</sup>Quanto a te, per il sangue dell’alleanza con te,<br/>
estrarrò i tuoi prigionieri dal pozzo senz’acqua.<br/> <sup id="toc_143">12</sup>Ritornate alla cittadella, prigionieri della speranza!<br/>
Ve l’annunzio fino da oggi:<br/>
vi ripagherò due volte.<br/> <sup id="toc_144">13</sup>Tendo Giuda come mio arco,<br/>
Èfraim come un arco teso;<br/>
ecciterò i tuoi figli, Sion, contro i tuoi figli, Grecia,<br/>
ti farò come spada di un eroe.<br/> <sup id="toc_145">14</sup>Allora il Signore comparirà contro di loro,<br/>
come fulmine guizzeranno le sue frecce;<br/>
il Signore darà fiato alla tromba<br/>
e marcerà fra i turbini del mezzogiorno.<br/> <sup id="toc_146">15</sup>Il Signore degli eserciti li proteggerà:<br/>
divoreranno e calpesteranno le pietre della fionda,<br/>
berranno il loro sangue come vino,<br/>
ne saranno pieni come bacini, come i corni dell’altare.<br/> <sup id="toc_147">16</sup>Il Signore loro Dio<br/>
in quel giorno salverà come un gregge il suo popolo,<br/>
come gemme di un diadema<br/>
brilleranno sulla sua terra.<br/> <sup id="toc_148">17</sup>Quali beni, quale bellezza!<br/>
Il grano darà vigore ai giovani<br/>
e il vino nuovo alle fanciulle.</p>
  <h3 id="toc_149">10</h3>
  <p class="testo_rientrato"><sup id="toc_150">1</sup>Chiedete al Signore la pioggia tardiva di primavera;<br/>
è il Signore che forma i nembi,<br/>
egli riversa pioggia abbondante<br/>
da’ il pane agli uomini,<br/>
a ognuno l’erba dei campi.<br/> <sup id="toc_151">2</sup>Poiché gli strumenti divinatori dicono menzogne,<br/>
gli indovini vedono il falso,<br/>
raccontano sogni fallaci,<br/>
danno vane consolazioni:<br/>
per questo vanno vagando come pecore,<br/>
sono oppressi, perché senza pastore.</p>
  <p class="testo_rientrato"><sup id="toc_152">3</sup>Contro i pastori divampa il mio sdegno<br/>
e contro i montoni dirigo lo sguardo,<br/>
poiché il Signore visiterà il suo gregge<br/>
e ne farà come un cavallo da parata.<br/> <sup id="toc_153">4</sup>Da lui uscirà la pietra d’angolo,<br/>
da lui il chiodo, da lui l’arco di guerra,<br/>
da lui tutti quanti i condottieri.<br/> <sup id="toc_154">5</sup>Saranno come prodi che calpestano<br/>
il fango delle strade in battaglia.<br/>
Combatteranno perché il Signore è con loro<br/>
e rimarranno confusi coloro che cavalcano i destrieri.<br/> <sup id="toc_155">6</sup>Io rafforzerò la casa di Giuda<br/>
e renderò vittoriosa la casa di Giuseppe:<br/>
li ricondurrò in patria, poiché ne ho avuto pietà;<br/>
saranno come se non li avessi mai ripudiati,<br/>
poiché io sono il Signore loro Dio<br/>
e li esaudirò.<br/> <sup id="toc_156">7</sup>Saranno come un eroe quelli di Èfraim,<br/>
gioirà il loro cuore come inebriato dal vino,<br/>
vedranno i loro figli e gioiranno<br/>
e il loro cuore esulterà nel Signore.<br/> <sup id="toc_157">8</sup>Con un fischio li chiamerò a raccolta<br/>
quando li avrò riscattati<br/>
e saranno numerosi come prima.<br/> <sup id="toc_158">9</sup>Dopo essere stati dispersi fra i popoli,<br/>
nelle regioni remote, si ricorderanno di me,<br/>
alleveranno i figli e torneranno.<br/> <sup id="toc_159">10</sup>Li farò ritornare dall’Egitto,<br/>
li raccoglierò dall’Assiria,<br/>
per ricondurli nella terra di Gàlaad e del Libano<br/>
e non basterà per loro lo spazio.<br/> <sup id="toc_160">11</sup>Attraverseranno il mare verso Tiro,<br/>
percuoteranno le onde del mare,<br/>
saranno inariditi i gorghi del Nilo.<br/>
Sarà abbattuto l’orgoglio di Assur<br/>
e rimosso lo scettro d’Egitto.<br/> <sup id="toc_161">12</sup>Li renderò forti nel Signore<br/>
e del suo nome si glorieranno.<br/>
Parola del Signore.</p>
  <h3 id="toc_162">11</h3>
  <p class="testo_rientrato"><sup id="toc_163">1</sup>Apri, Libano, le tue porte,<br/>
e il fuoco divori i tuoi cedri.<br/> <sup id="toc_164">2</sup>Urla, cipresso, perché il cedro è caduto,<br/>
gli splendidi alberi sono distrutti.<br/>
Urlate, querce di Basàn,<br/>
perché la foresta impenetrabile è abbattuta!<br/> <sup id="toc_165">3</sup>Si ode il lamento dei pastori,<br/>
perché la loro gloria è distrutta!<br/>
Si ode il ruggito dei leoncelli,<br/>
perché è devastata la magnificenza del Giordano!</p>
  <p><sup id="toc_166">4</sup>Così parla il Signore mio Dio: “Pasci quelle pecore da macello <sup id="toc_167">5</sup>che i compratori sgozzano impunemente, e i venditori dicono: Sia benedetto il Signore, mi sono arricchito, e i pastori non se ne curano affatto. <sup id="toc_168">6</sup>Neppur io perdonerò agli abitanti del paese. Oracolo del Signore. Ecco, io abbandonerò gli uomini l’uno in balìa dell’altro, in balìa del loro re, perché devastino il paese – non mi curerò di liberarli dalle loro mani”.</p>
  <p><sup id="toc_169">7</sup>Io dunque mi misi a pascolare le pecore da macello da parte dei mercanti di pecore. Presi due bastoni: uno lo chiamai Benevolenza e l’altro Unione e condussi al pascolo le pecore. <sup id="toc_170">8</sup>Nel volgere d’un sol mese eliminai tre pastori. Ma io mi irritai contro di esse, perché anch’esse si erano tediate di me. <sup id="toc_171">9</sup>Perciò io dissi: “Non sarò più il vostro pastore. Chi vuol morire, muoia; chi vuol perire, perisca; quelle che rimangono si divorino pure fra di loro!”. <sup id="toc_172">10</sup>Presi il bastone chiamato Benevolenza e lo spezzai: ruppi così l’alleanza da me stabilita con tutti i popoli. <sup id="toc_173">11</sup>Lo ruppi in quel medesimo giorno; i mercanti di pecore che mi osservavano, riconobbero che quello era l’ordine del Signore. <sup id="toc_174">12</sup>Poi dissi loro: “Se vi pare giusto, datemi la mia paga; se no, lasciate stare”. Essi allora pesarono trenta sicli d’argento come mia paga. <sup id="toc_175">13</sup>Ma il Signore mi disse: “Getta nel tesoro questa bella somma, con cui sono stato da loro valutato!”. Io presi i trenta sicli d’argento e li gettai nel tesoro della casa del Signore. <sup id="toc_176">14</sup>Poi feci a pezzi il secondo bastone chiamato Unione per rompere così la fratellanza fra Giuda e Israele. <sup id="toc_177">15</sup>Quindi il Signore mi disse: “Prenditi gli attrezzi di un pastore insensato, <sup id="toc_178">16</sup>poiché ecco, io susciterò nel paese un pastore, che non avrà cura di quelle che si perdono, non cercherà le disperse, non curerà le malate, non nutrirà le affamate; mangerà invece le carni delle più grasse e strapperà loro perfino le unghie.</p>
  <p class="testo_rientrato"><sup id="toc_179">17</sup>Guai al pastore stolto che abbandona il gregge!<br/>
Una spada sta sopra il suo braccio<br/>
e sul suo occhio destro.<br/>
Tutto il suo braccio si inaridisca<br/>
e tutto il suo occhio destro resti accecato”.</p>
  <h3 id="toc_180">12</h3>
  <p><sup id="toc_181">1</sup>Oracolo. Parola del Signore su Israele. Dice il Signore che ha steso i cieli e fondato la terra, che ha formato lo spirito nell’intimo dell’uomo: <sup id="toc_182">2</sup>“Ecco, io farò di Gerusalemme come una coppa che da’ le vertigini a tutti i popoli vicini e anche Giuda sarà in angoscia nell’assedio contro Gerusalemme. <sup id="toc_183">3</sup>In quel giorno io farò di Gerusalemme come una pietra da carico per tutti i popoli: quanti vorranno sollevarla ne resteranno sgraffiati; contro di essa si raduneranno tutte le genti della terra. <sup id="toc_184">4</sup>In quel giorno – parola del Signore – colpirò di terrore tutti i cavalli e i loro cavalieri di pazzia; mentre sulla casa di Giuda terrò aperti i miei occhi, colpirò di cecità tutti i cavalli delle genti. <sup id="toc_185">5</sup>Allora i capi di Giuda penseranno: La forza dei cittadini di Gerusalemme sta nel Signore degli eserciti, loro Dio. <sup id="toc_186">6</sup>In quel giorno farò dei capi di Giuda come un braciere acceso in mezzo a una catasta di legna e come una torcia ardente fra i covoni; essi divoreranno a destra e a sinistra tutti i popoli vicini. Solo Gerusalemme resterà al suo posto. <sup id="toc_187">7</sup>Il Signore salverà in primo luogo le tende di Giuda; perché la gloria della casa di Davide e la gloria degli abitanti di Gerusalemme non cresca più di quella di Giuda. <sup id="toc_188">8</sup>In quel giorno il Signore farà da scudo agli abitanti di Gerusalemme e chi tra di loro vacilla diverrà come Davide e la casa di Davide come Dio, come l’angelo del Signore davanti a loro. <sup id="toc_189">9</sup>In quel giorno io m’impegnerò a distruggere tutte le genti che verranno contro Gerusalemme. <sup id="toc_190">10</sup>Riverserò sopra la casa di Davide e sopra gli abitanti di Gerusalemme uno spirito di grazia e di consolazione: guarderanno a colui che hanno trafitto. Ne faranno il lutto come si fa il lutto per un figlio unico, lo piangeranno come si piange il primogenito. <sup id="toc_191">11</sup>In quel giorno grande sarà il lamento in Gerusalemme simile al lamento di Adad-Rimmòn nella pianura di Meghìddo. <sup id="toc_192">12</sup>Farà il lutto il paese, famiglia per famiglia:</p>
  <p class="testo_rientrato">la famiglia della casa di Davide a parte<br/>
e le loro donne a parte;<br/>
la famiglia della casa di Natàn a parte<br/>
e le loro donne a parte;<br/> <sup id="toc_193">13</sup>la famiglia della casa di Levi a parte<br/>
e le loro donne a parte;<br/>
la famiglia della casa di Simeì a parte<br/>
e le loro donne a parte;<br/> <sup id="toc_194">14</sup>così tutte le altre famiglie a parte<br/>
e le loro donne a parte”.</p>
  <h3 id="toc_195">13</h3>
  <p><sup id="toc_196">1</sup>In quel giorno vi sarà per la casa di Davide e per gli abitanti di Gerusalemme una sorgente zampillante per lavare il peccato e l’impurità. <sup id="toc_197">2</sup>In quel giorno – dice il Signore degli eserciti – io estirperò dal paese i nomi degli idoli, né più saranno ricordati: anche i profeti e lo spirito immondo farò sparire dal paese. <sup id="toc_198">3</sup>Se qualcuno oserà ancora fare il profeta, il padre e la madre che l’hanno generato, gli diranno: “Tu morirai, perché proferisci menzogne nel nome del Signore”, e il padre e la madre che l’hanno generato lo trafiggeranno perché fa il profeta. <sup id="toc_199">4</sup>In quel giorno ogni profeta si vergognerà della visione che avrà annunziata, né indosserà più il mantello di pelo per raccontare bugie. <sup id="toc_200">5</sup>Ma ognuno dirà: “Non sono un profeta: sono un lavoratore della terra, ad essa mi sono dedicato fin dalla mia giovinezza”. <sup id="toc_201">6</sup>E se gli si dirà: “Perché quelle piaghe in mezzo alle tue mani?”, egli risponderà: “Queste le ho ricevute in casa dei miei amici”.</p>
  <p class="testo_rientrato"><sup id="toc_202">7</sup>Insorgi, spada, contro il mio pastore,<br/>
contro colui che è mio compagno.<br/>
Oracolo del Signore degli eserciti.<br/>
Percuoti il pastore e sia disperso il gregge,<br/>
allora volgerò la mano sopra i deboli.<br/> <sup id="toc_203">8</sup>In tutto il paese,<br/>
– oracolo del Signore –<br/>
due terzi saranno sterminati e periranno;<br/>
un terzo sarà conservato.<br/> <sup id="toc_204">9</sup>Farò passare questo terzo per il fuoco<br/>
e lo purificherò come si purifica l’argento;<br/>
lo proverò come si prova l’oro.<br/>
Invocherà il mio nome e io l’ascolterò;<br/>
dirò: “Questo è il mio popolo”.<br/>
Esso dirà: “Il Signore è il mio Dio”.</p>
  <h3 id="toc_205">14</h3>
  <p><sup id="toc_206">1</sup>Ecco, viene un giorno per il Signore; allora le tue spoglie saranno spartite in mezzo a te. <sup id="toc_207">2</sup>Il Signore radunerà tutte le genti contro Gerusalemme per la battaglia; la città sarà presa, le case saccheggiate, le donne violate, una metà della cittadinanza partirà per l’esilio, ma il resto del popolo non sarà strappato dalla città. <sup id="toc_208">3</sup>Il Signore uscirà e combatterà contro quelle nazioni, come quando combatté nel giorno della battaglia. <sup id="toc_209">4</sup>In quel giorno i suoi piedi si poseranno sopra il monte degli Ulivi che sta di fronte a Gerusalemme verso oriente, e il monte degli Ulivi si fenderà in due, da oriente a occidente, formando una valle molto profonda; una metà del monte si ritirerà verso settentrione e l’altra verso mezzogiorno. <sup id="toc_210">5</sup>Sarà ostruita la valle fra i monti, poiché la nuova valle fra i monti giungerà fino ad Asal; sarà ostruita come fu ostruita durante il terremoto, avvenuto al tempo di Ozia re di Giuda. Verrà allora il Signore mio Dio e con lui tutti i suoi santi. <sup id="toc_211">6</sup>In quel giorno non vi sarà né luce né freddo, né gelo: <sup id="toc_212">7</sup>sarà un unico giorno, il Signore lo conosce; non ci sarà né giorno né notte; verso sera risplenderà la luce. <sup id="toc_213">8</sup>In quel giorno acque vive sgorgheranno da Gerusalemme e scenderanno parte verso il mare orientale, parte verso il Mar Mediterraneo, sempre, estate e inverno. <sup id="toc_214">9</sup>Il Signore sarà re di tutta la terra e ci sarà il Signore soltanto, e soltanto il suo nome. <sup id="toc_215">10</sup>Tutto il paese si trasformerà in pianura da Gàbaa fino a Rimmòn nel Negheb; Gerusalemme si eleverà e sarà abitata nel luogo dov’è, dalla porta di Beniamino fino al posto della prima porta, cioè fino alla porta dell’Angolo, e dalla torre di Cananeèl fino ai torchi del re. <sup id="toc_216">11</sup>Ivi abiteranno: non vi sarà più sterminio e Gerusalemme se ne starà tranquilla e sicura.</p>
  <p><sup id="toc_217">12</sup>Questa sarà la piaga con cui il Signore colpirà tutti i popoli che avranno mosso guerra a Gerusalemme: imputridiranno le loro carni, mentre saranno ancora in piedi; i loro occhi marciranno nelle orbite; la lingua marcirà loro in bocca. <sup id="toc_218">13</sup>In quel giorno vi sarà per opera del Signore un grande tumulto tra di loro: uno afferrerà la mano dell’altro e alzerà la mano sopra la mano del suo amico. <sup id="toc_219">14</sup>Anche Giuda combatterà in Gerusalemme e là si ammasseranno le ricchezze di tutte le nazioni vicine: oro, argento e vesti in grande quantità. <sup id="toc_220">15</sup>Di piaga simile saranno colpiti i cavalli, i muli, i cammelli, gli asini e tutte le bestie degli accampamenti. <sup id="toc_221">16</sup>Allora fra tutte le genti che avranno combattuto contro Gerusalemme, i superstiti andranno ogni anno per adorare il re, il Signore degli eserciti, e per celebrare la solennità delle capanne. <sup id="toc_222">17</sup>Se qualche stirpe della terra non andrà a Gerusalemme per adorare il re, il Signore degli eserciti, su di essa non ci sarà pioggia. <sup id="toc_223">18</sup>Se la stirpe d’Egitto non salirà e non vorrà venire, sarà colpita dalla stessa pena che il Signore ha inflitta alle genti che non sono salite a celebrare la festa delle capanne. <sup id="toc_224">19</sup>Questo sarà il castigo per l’Egitto e per tutte le genti che non saliranno a celebrare la festa delle capanne.</p>
  <p><sup id="toc_225">20</sup>In quel tempo anche sopra i sonagli dei cavalli si troverà scritto: “Sacro al Signore”, e le caldaie nel tempio del Signore saranno come i bacini che sono davanti all’altare. <sup id="toc_226">21</sup>Anzi, tutte le caldaie di Gerusalemme e di Giuda saranno sacre al Signore, re degli eserciti; quanti vorranno sacrificare verranno e le adopereranno per cuocere le carni. In quel giorno non vi sarà neppure un Cananeo nella casa del Signore degli eserciti.</p>
</body>
</html>