<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri poetici e Sapienziali</h1>
  <h2 id="toc_1">Sapienza</h2>
  <h3 id="toc_2">1</h3>
  <p class="testo_rientrato"><sup id="toc_3">1</sup>Amate la giustizia, voi che governate sulla terra,<br/>
rettamente pensate del Signore,<br/>
cercatelo con cuore semplice.<br/> <sup id="toc_4">2</sup>Egli infatti si lascia trovare da quanti non lo tentano,<br/>
si mostra a coloro che non ricusano di credere in lui.<br/> <sup id="toc_5">3</sup>I ragionamenti tortuosi allontanano da Dio;<br/>
l’onnipotenza, messa alla prova, caccia gli stolti.<br/> <sup id="toc_6">4</sup>La sapienza non entra in un’anima che opera il male<br/>
né abita in un corpo schiavo del peccato.<br/> <sup id="toc_7">5</sup>Il santo spirito che ammaestra rifugge dalla finzione,<br/>
se ne sta lontano dai discorsi insensati,<br/>
è cacciato al sopraggiungere dell’ingiustizia.<br/> <sup id="toc_8">6</sup>La sapienza è uno spirito amico degli uomini;<br/>
ma non lascerà impunito chi insulta con le labbra,<br/>
perché Dio è testimone dei suoi sentimenti<br/>
e osservatore verace del suo cuore<br/>
e ascolta le parole della sua bocca.<br/> <sup id="toc_9">7</sup>Difatti lo spirito del Signore riempie l’universo<br/>
e, abbracciando ogni cosa, conosce ogni voce.<br/> <sup id="toc_10">8</sup>Per questo non gli sfuggirà chi proferisce cose ingiuste,<br/>
la giustizia vendicatrice non lo risparmierà.<br/> <sup id="toc_11">9</sup>Si indagherà infatti sui propositi dell’empio,<br/>
il suono delle sue parole giungerà fino al Signore<br/>
a condanna delle sue iniquità;<br/> <sup id="toc_12">10</sup>poiché un orecchio geloso ascolta ogni cosa,<br/>
perfino il sussurro delle mormorazioni<br/>
non gli resta segreto.<br/> <sup id="toc_13">11</sup>Guardatevi pertanto da un vano mormorare,<br/>
preservate la lingua dalla maldicenza,<br/>
perché neppure una parola segreta sarà senza effetto,<br/>
una bocca menzognera uccide l’anima.<br/> <sup id="toc_14">12</sup>Non provocate la morte con gli errori della vostra vita,<br/>
non attiratevi la rovina con le opere delle vostre mani,<br/> <sup id="toc_15">13</sup>perché Dio non ha creato la morte<br/>
e non gode per la rovina dei viventi.<br/> <sup id="toc_16">14</sup>Egli infatti ha creato tutto per l’esistenza;<br/>
le creature del mondo sono sane,<br/>
in esse non c’è veleno di morte,<br/>
né gli inferi regnano sulla terra,<br/> <sup id="toc_17">15</sup>perché la giustizia è immortale.</p>
  <p class="testo_rientrato"><sup id="toc_18">16</sup>Gli empi invocano su di sé la morte<br/>
con gesti e con parole,<br/>
ritenendola amica si consumano per essa<br/>
e con essa concludono alleanza,<br/>
perché son degni di appartenerle.</p>
  <h3 id="toc_19">2</h3>
  <p class="testo_rientrato"><sup id="toc_20">1</sup>Dicono fra loro sragionando:<br/>
“La nostra vita è breve e triste;<br/>
non c’è rimedio, quando l’uomo muore,<br/>
e non si conosce nessuno che liberi dagli inferi.<br/> <sup id="toc_21">2</sup>Siamo nati per caso<br/>
e dopo saremo come se non fossimo stati.<br/>
È un fumo il soffio delle nostre narici,<br/>
il pensiero è una scintilla<br/>
nel palpito del nostro cuore.<br/> <sup id="toc_22">3</sup>Una volta spentasi questa, il corpo diventerà cenere<br/>
e lo spirito si dissiperà come aria leggera.<br/> <sup id="toc_23">4</sup>Il nostro nome sarà dimenticato con il tempo<br/>
e nessuno si ricorderà delle nostre opere.<br/>
La nostra vita passerà come le tracce di una nube,<br/>
si disperderà come nebbia<br/>
scacciata dai raggi del sole<br/>
e disciolta dal calore.<br/> <sup id="toc_24">5</sup>La nostra esistenza è il passare di un’ombra<br/>
e non c’è ritorno alla nostra morte,<br/>
poiché il sigillo è posto e nessuno torna indietro.<br/> <sup id="toc_25">6</sup>Su, godiamoci i beni presenti,<br/>
facciamo uso delle creature con ardore giovanile!<br/> <sup id="toc_26">7</sup>Inebriamoci di vino squisito e di profumi,<br/>
non lasciamoci sfuggire il fiore della primavera,<br/> <sup id="toc_27">8</sup>coroniamoci di boccioli di rose prima che avvizziscano;<br/> <sup id="toc_28">9</sup>nessuno di noi manchi alla nostra intemperanza.<br/>
Lasciamo dovunque i segni della nostra gioia<br/>
perché questo ci spetta, questa è la nostra parte.<br/> <sup id="toc_29">10</sup>Spadroneggiamo sul giusto povero,<br/>
non risparmiamo le vedove,<br/>
nessun riguardo per la canizie ricca d’anni del vecchio.<br/> <sup id="toc_30">11</sup>La nostra forza sia regola della giustizia,<br/>
perché la debolezza risulta inutile.<br/> <sup id="toc_31">12</sup>Tendiamo insidie al giusto, perché ci è di imbarazzo<br/>
ed è contrario alle nostre azioni;<br/>
ci rimprovera le trasgressioni della legge<br/>
e ci rinfaccia le mancanze<br/>
contro l’educazione da noi ricevuta.<br/> <sup id="toc_32">13</sup>Proclama di possedere la conoscenza di Dio<br/>
e si dichiara figlio del Signore.<br/> <sup id="toc_33">14</sup>È diventato per noi una condanna dei nostri sentimenti;<br/>
ci è insopportabile solo al vederlo,<br/> <sup id="toc_34">15</sup>perché la sua vita è diversa da quella degli altri,<br/>
e del tutto diverse sono le sue strade.<br/> <sup id="toc_35">16</sup>Moneta falsa siam da lui considerati,<br/>
schiva le nostre abitudini come immondezze.<br/>
Proclama beata la fine dei giusti<br/>
e si vanta di aver Dio per padre.<br/> <sup id="toc_36">17</sup>Vediamo se le sue parole sono vere;<br/>
proviamo ciò che gli accadrà alla fine.<br/> <sup id="toc_37">18</sup>Se il giusto è figlio di Dio, egli l’assisterà,<br/>
e lo libererà dalle mani dei suoi avversari.<br/> <sup id="toc_38">19</sup>Mettiamolo alla prova con insulti e tormenti,<br/>
per conoscere la mitezza del suo carattere<br/>
e saggiare la sua rassegnazione.<br/> <sup id="toc_39">20</sup>Condanniamolo a una morte infame,<br/>
perché secondo le sue parole il soccorso gli verrà”.</p>
  <p class="testo_rientrato"><sup id="toc_40">21</sup>La pensano così, ma si sbagliano;<br/>
la loro malizia li ha accecati.<br/> <sup id="toc_41">22</sup>Non conoscono i segreti di Dio;<br/>
non sperano salario per la santità<br/>
né credono alla ricompensa delle anime pure.<br/> <sup id="toc_42">23</sup>Sì, Dio ha creato l’uomo per l’immortalità;<br/>
lo fece a immagine della propria natura.<br/> <sup id="toc_43">24</sup>Ma la morte è entrata nel mondo per invidia del diavolo;<br/>
e ne fanno esperienza coloro che gli appartengono.</p>
  <h3 id="toc_44">3</h3>
  <p class="testo_rientrato"><sup id="toc_45">1</sup>Le anime dei giusti, invece, sono nelle mani di Dio,<br/>
nessun tormento le toccherà.<br/> <sup id="toc_46">2</sup>Agli occhi degli stolti parve che morissero;<br/>
la loro fine fu ritenuta una sciagura,<br/> <sup id="toc_47">3</sup>la loro partenza da noi una rovina,<br/>
ma essi sono nella pace.<br/> <sup id="toc_48">4</sup>Anche se agli occhi degli uomini subiscono castighi,<br/>
la loro speranza è piena di immortalità.<br/> <sup id="toc_49">5</sup>Per una breve pena riceveranno grandi benefici,<br/>
perché Dio li ha provati<br/>
e li ha trovati degni di sé:<br/> <sup id="toc_50">6</sup>li ha saggiati come oro nel crogiuolo<br/>
e li ha graditi come un olocausto.<br/> <sup id="toc_51">7</sup>Nel giorno del loro giudizio risplenderanno;<br/>
come scintille nella stoppia, correranno qua e là.<br/> <sup id="toc_52">8</sup>Governeranno le nazioni, avranno potere sui popoli<br/>
e il Signore regnerà per sempre su di loro.<br/> <sup id="toc_53">9</sup>Quanti confidano in lui comprenderanno la verità;<br/>
coloro che gli sono fedeli<br/>
vivranno presso di lui nell’amore,<br/>
perché grazia e misericordia<br/>
sono riservate ai suoi eletti.<br/> <sup id="toc_54">10</sup>Ma gli empi per i loro pensieri riceveranno il castigo,<br/>
essi che han disprezzato il giusto<br/>
e si son ribellati al Signore.<br/> <sup id="toc_55">11</sup>Chi disprezza la sapienza e la disciplina è infelice.<br/>
Vana la loro speranza e le loro fatiche senza frutto,<br/>
inutili le opere loro.<br/> <sup id="toc_56">12</sup>Le loro mogli sono insensate,<br/>
cattivi i loro figli,<br/>
maledetta la loro progenie.</p>
  <p class="testo_rientrato"><sup id="toc_57">13</sup>Beata la sterile non contaminata,<br/>
la quale non ha conosciuto un letto peccaminoso;<br/>
avrà il suo frutto alla rassegna delle anime.<br/> <sup id="toc_58">14</sup>Anche l’eunuco, la cui mano non ha commesso iniquità<br/>
e che non ha pensato cose malvage contro il Signore,<br/>
riceverà una grazia speciale per la sua fedeltà,<br/>
una parte più desiderabile nel tempio del Signore;<br/> <sup id="toc_59">15</sup>poiché il frutto delle opere buone è glorioso<br/>
e imperitura la radice della saggezza.<br/> <sup id="toc_60">16</sup>I figli di adulteri non giungeranno a maturità;<br/>
la discendenza di un’unione illegittima sarà sterminata.<br/> <sup id="toc_61">17</sup>Anche se avranno lunga vita, non saran contati per niente,<br/>
e, infine, la loro vecchiaia sarà senza onore.<br/> <sup id="toc_62">18</sup>Se poi moriranno presto, non avranno speranza<br/>
né consolazione nel giorno del giudizio,<br/> <sup id="toc_63">19</sup>poiché di una stirpe iniqua è terribile il destino.</p>
  <h3 id="toc_64">4</h3>
  <p class="testo_rientrato"><sup id="toc_65">1</sup>Meglio essere senza figli e avere la virtù,<br/>
poiché nel ricordo di questa c’è immortalità,<br/>
per il fatto che è riconosciuta da Dio e dagli uomini.<br/> <sup id="toc_66">2</sup>Presente è imitata; assente è desiderata;<br/>
nell’eternità trionfa, cinta di corona,<br/>
per aver vinto nella gara di combattimenti senza macchia.<br/> <sup id="toc_67">3</sup>La discendenza numerosa degli empi non servirà a nulla;<br/>
e dalle sue bastarde propaggini<br/>
non metterà profonde radici<br/>
né si consoliderà su una base sicura.<br/> <sup id="toc_68">4</sup>Anche se per qualche tempo mette gemme sui rami,<br/>
i suoi germogli precari saranno scossi dal vento<br/>
e sradicati dalla violenza delle bufere.<br/> <sup id="toc_69">5</sup>Si spezzeranno i ramoscelli ancora teneri;<br/>
il loro frutto sarà inutile, non maturo da mangiare,<br/>
e a nulla servirà.<br/> <sup id="toc_70">6</sup>Infatti i figli nati da unioni illegali<br/>
attestano la perversità dei genitori nel giudizio di essi.</p>
  <p class="testo_rientrato"><sup id="toc_71">7</sup>Il giusto, anche se muore prematuramente, troverà riposo.<br/> <sup id="toc_72">8</sup>Vecchiaia veneranda non è la longevità,<br/>
né si calcola dal numero degli anni;<br/> <sup id="toc_73">9</sup>ma la canizie per gli uomini sta nella sapienza;<br/>
e un’età senile è una vita senza macchia.<br/> <sup id="toc_74">10</sup>Divenuto caro a Dio, fu amato da lui<br/>
e poiché viveva fra peccatori, fu trasferito.<br/> <sup id="toc_75">11</sup>Fu rapito, perché la malizia non ne mutasse i sentimenti<br/>
o l’inganno non ne traviasse l’animo,<br/> <sup id="toc_76">12</sup>poiché il fascino del vizio deturpa anche il bene<br/>
e il turbine della passione travolge una mente semplice.<br/> <sup id="toc_77">13</sup>Giunto in breve alla perfezione,<br/>
ha compiuto una lunga carriera.<br/> <sup id="toc_78">14</sup>La sua anima fu gradita al Signore;<br/>
perciò egli lo tolse in fretta da un ambiente malvagio.<br/>
I popoli vedono senza comprendere;<br/>
non riflettono nella mente a questo fatto<br/> <sup id="toc_79">15</sup>che la grazia e la misericordia sono per i suoi eletti<br/>
e la protezione per i suoi santi.<br/> <sup id="toc_80">16</sup>Il giusto defunto condanna gli empi ancora in vita;<br/>
una giovinezza, giunta in breve alla perfezione,<br/>
condanna la lunga vecchiaia dell’ingiusto.<br/> <sup id="toc_81">17</sup>Le folle vedranno la fine del saggio,<br/>
ma non capiranno ciò che Dio ha deciso a suo riguardo<br/>
né in vista di che cosa il Signore l’ha posto al sicuro.<br/> <sup id="toc_82">18</sup>Vedranno e disprezzeranno,<br/>
ma il Signore li deriderà.<br/> <sup id="toc_83">19</sup>Infine diventeranno un cadavere spregevole,<br/>
oggetto di scherno fra i morti per sempre.<br/>
Dio infatti li precipiterà muti, a capofitto,<br/>
e li schianterà dalle fondamenta;<br/>
saranno del tutto rovinati,<br/>
si troveranno tra dolori<br/>
e il loro ricordo perirà.</p>
  <p class="testo_rientrato"><sup id="toc_84">20</sup>Si presenteranno tremanti al rendiconto dei loro peccati;<br/>
le loro iniquità si alzeranno contro di essi<br/>
per accusarli.</p>
  <h3 id="toc_85">5</h3>
  <p class="testo_rientrato"><sup id="toc_86">1</sup>Allora il giusto starà con grande fiducia<br/>
di fronte a quanti lo hanno oppresso<br/>
e a quanti han disprezzato le sue sofferenze.<br/> <sup id="toc_87">2</sup>Costoro vedendolo saran presi da terribile spavento,<br/>
saran presi da stupore per la sua salvezza inattesa.<br/> <sup id="toc_88">3</sup>Pentiti, diranno fra di loro,<br/>
gemendo nello spirito tormentato:<br/> <sup id="toc_89">4</sup>“Ecco colui che noi una volta abbiamo deriso<br/>
e che stolti abbiam preso a bersaglio del nostro scherno;<br/>
giudicammo la sua vita una pazzia<br/>
e la sua morte disonorevole.<br/> <sup id="toc_90">5</sup>Perché ora è considerato tra i figli di Dio<br/>
e condivide la sorte dei santi?<br/> <sup id="toc_91">6</sup>Abbiamo dunque deviato dal cammino della verità;<br/>
la luce della giustizia non è brillata per noi,<br/>
né mai per noi si è alzato il sole.<br/> <sup id="toc_92">7</sup>Ci siamo saziati nelle vie del male e della perdizione;<br/>
abbiamo percorso deserti impraticabili,<br/>
ma non abbiamo conosciuto la via del Signore.<br/> <sup id="toc_93">8</sup>Che cosa ci ha giovato la nostra superbia?<br/>
Che cosa ci ha portato la ricchezza con la spavalderia?<br/> <sup id="toc_94">9</sup>Tutto questo è passato come ombra<br/>
e come notizia fugace,<br/> <sup id="toc_95">10</sup>come una nave che solca l’onda agitata,<br/>
del cui passaggio non si può trovare traccia,<br/>
né scia della sua carena sui flutti;<br/> <sup id="toc_96">11</sup>oppure come un uccello che vola per l’aria<br/>
e non si trova alcun segno della sua corsa,<br/>
poiché l’aria leggera, percossa dal tocco delle penne<br/>
e divisa dall’impeto vigoroso,<br/>
è attraversata dalle ali in movimento,<br/>
ma dopo non si trova segno del suo passaggio;<br/> <sup id="toc_97">12</sup>o come quando, scoccata una freccia al bersaglio,<br/>
l’aria si divide e ritorna subito su se stessa<br/>
e così non si può distinguere il suo tragitto:<br/> <sup id="toc_98">13</sup>così anche noi, appena nati, siamo già scomparsi,<br/>
non abbiamo avuto alcun segno di virtù da mostrare;<br/>
siamo stati consumati nella nostra malvagità”.<br/> <sup id="toc_99">14</sup>La speranza dell’empio è come pula portata dal vento,<br/>
come schiuma leggera sospinta dalla tempesta,<br/>
come fumo dal vento è dispersa,<br/>
si dilegua come il ricordo dell’ospite di un sol giorno.</p>
  <p class="testo_rientrato"><sup id="toc_100">15</sup>I giusti al contrario vivono per sempre,<br/>
la loro ricompensa è presso il Signore<br/>
e l’Altissimo ha cura di loro.<br/> <sup id="toc_101">16</sup>Per questo riceveranno una magnifica corona regale,<br/>
un bel diadema dalla mano del Signore,<br/>
perché li proteggerà con la destra,<br/>
con il braccio farà loro da scudo.<br/> <sup id="toc_102">17</sup>Egli prenderà per armatura il suo zelo<br/>
e armerà il creato per castigare i nemici;<br/> <sup id="toc_103">18</sup>indosserà la giustizia come corazza<br/>
e si metterà come elmo un giudizio infallibile;<br/> <sup id="toc_104">19</sup>prenderà come scudo una santità inespugnabile;<br/> <sup id="toc_105">20</sup>affilerà la sua collera inesorabile come spada<br/>
e il mondo combatterà con lui contro gli insensati.<br/> <sup id="toc_106">21</sup>Scoccheranno gli infallibili dardi dei fulmini,<br/>
e come da un arco ben teso,<br/>
dalle nubi, colpiranno il bersaglio;<br/> <sup id="toc_107">22</sup>dalla fionda saranno scagliati<br/>
chicchi di grandine colmi di sdegno.<br/>
Infurierà contro di loro l’acqua del mare<br/>
e i fiumi li sommergeranno senza pietà.<br/> <sup id="toc_108">23</sup>Si scatenerà contro di loro un vento impetuoso,<br/>
li disperderà come un uragano.<br/>
L’iniquità renderà deserta tutta la terra<br/>
e la malvagità rovescerà i troni dei potenti.</p>
  <h3 id="toc_109">6</h3>
  <p class="testo_rientrato"><sup id="toc_110">1</sup>Ascoltate, o re, e cercate di comprendere;<br/>
imparate, governanti di tutta la terra.<br/> <sup id="toc_111">2</sup>Porgete l’orecchio, voi che dominate le moltitudini<br/>
e siete orgogliosi per il gran numero dei vostri popoli.<br/> <sup id="toc_112">3</sup>La vostra sovranità proviene dal Signore;<br/>
la vostra potenza dall’Altissimo,<br/>
il quale esaminerà le vostre opere<br/>
e scruterà i vostri propositi;<br/> <sup id="toc_113">4</sup>poiché, pur essendo ministri del suo regno,<br/>
non avete governato rettamente,<br/>
né avete osservato la legge<br/>
né vi siete comportati secondo il volere di Dio.<br/> <sup id="toc_114">5</sup>Con terrore e rapidamente egli si ergerà contro di voi<br/>
poiché un giudizio severo si compie<br/>
contro coloro che stanno in alto.<br/> <sup id="toc_115">6</sup>L’inferiore è meritevole di pietà,<br/>
ma i potenti saranno esaminati con rigore.<br/> <sup id="toc_116">7</sup>Il Signore di tutti non si ritira davanti a nessuno,<br/>
non ha soggezione della grandezza,<br/>
perché egli ha creato il piccolo e il grande<br/>
e si cura ugualmente di tutti.<br/> <sup id="toc_117">8</sup>Ma sui potenti sovrasta un’indagine rigorosa.<br/> <sup id="toc_118">9</sup>Pertanto a voi, o sovrani, sono dirette le mie parole,<br/>
perché impariate la sapienza e non abbiate a cadere.<br/> <sup id="toc_119">10</sup>Chi custodisce santamente le cose sante sarà santificato<br/>
e chi si è istruito in esse vi troverà una difesa.<br/> <sup id="toc_120">11</sup>Desiderate, pertanto, le mie parole;<br/>
bramatele e ne riceverete istruzione.</p>
  <p class="testo_rientrato"><sup id="toc_121">12</sup>La sapienza è radiosa e indefettibile,<br/>
facilmente è contemplata da chi l’ama<br/>
e trovata da chiunque la ricerca.<br/> <sup id="toc_122">13</sup>Previene, per farsi conoscere, quanti la desiderano.<br/> <sup id="toc_123">14</sup>Chi si leva per essa di buon mattino non faticherà,<br/>
la troverà seduta alla sua porta.<br/> <sup id="toc_124">15</sup>Riflettere su di essa è perfezione di saggezza,<br/>
chi veglia per lei sarà presto senza affanni.<br/> <sup id="toc_125">16</sup>Essa medesima va in cerca di quanti sono degni di lei,<br/>
appare loro ben disposta per le strade,<br/>
va loro incontro con ogni benevolenza.<br/> <sup id="toc_126">17</sup>Suo principio assai sincero è il desiderio d’istruzione;<br/>
la cura dell’istruzione è amore;<br/> <sup id="toc_127">18</sup>l’amore è osservanza delle sue leggi;<br/>
il rispetto delle leggi è garanzia di immortalità<br/> <sup id="toc_128">19</sup>e l’immortalità fa stare vicino a Dio.<br/> <sup id="toc_129">20</sup>Dunque il desiderio della sapienza conduce al regno.<br/> <sup id="toc_130">21</sup>Se dunque, sovrani dei popoli,<br/>
vi dilettate di troni e di scettri,<br/>
onorate la sapienza, perché possiate regnare sempre.</p>
  <p class="testo_rientrato"><sup id="toc_131">22</sup>Esporrò che cos’è la sapienza e come essa nacque;<br/>
non vi terrò nascosti i suoi segreti.<br/>
Seguirò le sue tracce fin dall’origine,<br/>
metterò in luce la sua conoscenza,<br/>
non mi allontanerò dalla verità.<br/> <sup id="toc_132">23</sup>Non mi accompagnerò con l’invidia che consuma,<br/>
poiché essa non ha nulla in comune con la sapienza.<br/> <sup id="toc_133">24</sup>L’abbondanza dei saggi è la salvezza del mondo;<br/>
un re saggio è la salvezza di un popolo.<br/> <sup id="toc_134">25</sup>Lasciatevi dunque ammaestrare dalle mie parole<br/>
e ne trarrete profitto.</p>
  <h3 id="toc_135">7</h3>
  <p class="testo_rientrato"><sup id="toc_136">1</sup>Anch’io sono un uomo mortale come tutti,<br/>
discendente del primo essere plasmato di creta.<br/>
Fui formato di carne nel seno di una madre,<br/> <sup id="toc_137">2</sup>durante dieci mesi consolidato nel sangue,<br/>
frutto del seme d’un uomo e del piacere compagno del sonno.<br/> <sup id="toc_138">3</sup>Anch’io appena nato ho respirato l’aria comune<br/>
e sono caduto su una terra uguale per tutti,<br/>
levando nel pianto uguale a tutti il mio primo grido.<br/> <sup id="toc_139">4</sup>E fui allevato in fasce e circondato di cure;<br/> <sup id="toc_140">5</sup>nessun re iniziò in modo diverso l’esistenza.<br/> <sup id="toc_141">6</sup>Si entra nella vita e se ne esce alla stessa maniera.</p>
  <p class="testo_rientrato"><sup id="toc_142">7</sup>Per questo pregai e mi fu elargita la prudenza;<br/>
implorai e venne in me lo spirito della sapienza.<br/> <sup id="toc_143">8</sup>La preferii a scettri e a troni,<br/>
stimai un nulla la ricchezza al suo confronto;<br/> <sup id="toc_144">9</sup>non la paragonai neppure a una gemma inestimabile,<br/>
perché tutto l’oro al suo confronto è un Po’ di sabbia<br/>
e come fango sarà valutato di fronte ad essa l’argento.<br/> <sup id="toc_145">10</sup>L’amai più della salute e della bellezza,<br/>
preferii il suo possesso alla stessa luce,<br/>
perché non tramonta lo splendore che ne promana.<br/> <sup id="toc_146">11</sup>Insieme con essa mi sono venuti tutti i beni;<br/>
nelle sue mani è una ricchezza incalcolabile.<br/> <sup id="toc_147">12</sup>Godetti di tutti questi beni, perché la sapienza li guida,<br/>
ma ignoravo che di tutti essa è madre.<br/> <sup id="toc_148">13</sup>Senza frode imparai e senza invidia io dono,<br/>
non nascondo le sue ricchezze.<br/> <sup id="toc_149">14</sup>Essa è un tesoro inesauribile per gli uomini;<br/>
quanti se lo procurano si attirano l’amicizia di Dio,<br/>
sono a lui raccomandati per i doni del suo insegnamento</p>
  <p class="testo_rientrato"><sup id="toc_150">15</sup>Mi conceda Dio di parlare secondo conoscenza<br/>
e di pensare in modo degno dei doni ricevuti,<br/>
perché egli è guida della sapienza<br/>
e i saggi ricevono da lui orientamento.<br/> <sup id="toc_151">16</sup>In suo potere siamo noi e le nostre parole,<br/>
ogni intelligenza e ogni nostra abilità.<br/> <sup id="toc_152">17</sup>Egli mi ha concesso la conoscenza infallibile delle cose,<br/>
per comprender la struttura del mondo<br/>
e la forza degli elementi,<br/> <sup id="toc_153">18</sup>il principio, la fine e il mezzo dei tempi,<br/>
l’alternarsi dei solstizi e il susseguirsi delle stagioni,<br/> <sup id="toc_154">19</sup>il ciclo degli anni e la posizione degli astri,<br/> <sup id="toc_155">20</sup>la natura degli animali e l’istinto delle fiere,<br/>
i poteri degli spiriti e i ragionamenti degli uomini,<br/>
la varietà delle piante e le proprietà delle radici.<br/> <sup id="toc_156">21</sup>Tutto ciò che è nascosto e ciò che è palese io lo so,<br/>
poiché mi ha istruito la sapienza,<br/>
artefice di tutte le cose.</p>
  <p class="testo_rientrato"><sup id="toc_157">22</sup>In essa c’è uno spirito intelligente, santo,<br/>
unico, molteplice, sottile,<br/>
mobile, penetrante, senza macchia,<br/>
terso, inoffensivo, amante del bene, acuto,<br/> <sup id="toc_158">23</sup>libero, benefico, amico dell’uomo,<br/>
stabile, sicuro, senz’affanni,<br/>
onnipotente, onniveggente<br/>
e che pervade tutti gli spiriti<br/>
intelligenti, puri, sottilissimi.<br/> <sup id="toc_159">24</sup>La sapienza è il più agile di tutti i moti;<br/>
per la sua purezza si diffonde e penetra in ogni cosa.<br/> <sup id="toc_160">25</sup>È un’emanazione della potenza di Dio,<br/>
un effluvio genuino della gloria dell’Onnipotente,<br/>
per questo nulla di contaminato in essa s’infiltra.<br/> <sup id="toc_161">26</sup>È un riflesso della luce perenne,<br/>
uno specchio senza macchia dell’attività di Dio<br/>
e un’immagine della sua bontà.<br/> <sup id="toc_162">27</sup>Sebbene unica, essa può tutto;<br/>
pur rimanendo in se stessa, tutto rinnova<br/>
e attraverso le età entrando nelle anime sante,<br/>
forma amici di Dio e profeti.<br/> <sup id="toc_163">28</sup>Nulla infatti Dio ama se non chi vive con la sapienza.<br/> <sup id="toc_164">29</sup>Essa in realtà è più bella del sole<br/>
e supera ogni costellazione di astri;<br/>
paragonata alla luce, risulta superiore;<br/> <sup id="toc_165">30</sup>a questa, infatti, succede la notte,<br/>
ma contro la sapienza la malvagità non può prevalere.</p>
  <h3 id="toc_166">8</h3>
  <p class="testo_rientrato"><sup id="toc_167">1</sup>Essa si estende da un confine all’altro con forza,<br/>
governa con bontà eccellente ogni cosa.</p>
  <p class="testo_rientrato"><sup id="toc_168">2</sup>Questa ho amato e ricercato fin dalla mia giovinezza,<br/>
ho cercato di prendermela come sposa,<br/>
mi sono innamorato della sua bellezza.<br/> <sup id="toc_169">3</sup>Essa manifesta la sua nobiltà,<br/>
in comunione di vita con Dio,<br/>
perché il Signore dell’universo l’ha amata.<br/> <sup id="toc_170">4</sup>Essa infatti è iniziata alla scienza di Dio<br/>
e sceglie le opere sue.<br/> <sup id="toc_171">5</sup>Se la ricchezza è un bene desiderabile in vita,<br/>
quale ricchezza è più grande della sapienza,<br/>
la quale tutto produce?<br/> <sup id="toc_172">6</sup>Se l’intelligenza opera,<br/>
chi, tra gli esseri, è più artefice di essa?<br/> <sup id="toc_173">7</sup>Se uno ama la giustizia,<br/>
le virtù sono il frutto delle sue fatiche.<br/>
Essa insegna infatti la temperanza e la prudenza,<br/>
la giustizia e la fortezza,<br/>
delle quali nulla è più utile agli uomini nella vita.<br/> <sup id="toc_174">8</sup>Se uno desidera anche un’esperienza molteplice,<br/>
essa conosce le cose passate e intravede le future,<br/>
conosce le sottigliezze dei discorsi<br/>
e le soluzioni degli enigmi,<br/>
pronostica segni e portenti,<br/>
come anche le vicende dei tempi e delle epoche.</p>
  <p class="testo_rientrato"><sup id="toc_175">9</sup>Ho dunque deciso di prenderla a compagna della mia vita,<br/>
sapendo che mi sarà consigliera di bene<br/>
e conforto nelle preoccupazioni e nel dolore.<br/> <sup id="toc_176">10</sup>Per essa avrò gloria fra le folle<br/>
e, anche se giovane, onore presso gli anziani.<br/> <sup id="toc_177">11</sup>Sarò trovato acuto in giudizio,<br/>
sarò ammirato di fronte ai potenti.<br/> <sup id="toc_178">12</sup>Se tacerò, resteranno in attesa;<br/>
se parlerò, mi presteranno attenzione;<br/>
se prolungherò il discorso,<br/>
si porranno la mano sulla bocca.<br/> <sup id="toc_179">13</sup>Per essa otterrò l’immortalità<br/>
e lascerò un ricordo eterno ai miei successori.<br/> <sup id="toc_180">14</sup>Governerò i popoli e le nazioni mi saranno soggette;<br/> <sup id="toc_181">15</sup>sentendo il mio nome sovrani terribili mi temeranno,<br/>
tra il popolo apparirò buono e in guerra coraggioso.<br/> <sup id="toc_182">16</sup>Ritornato a casa, riposerò vicino a lei,<br/>
perché la sua compagnia non dà amarezza,<br/>
né dolore la sua convivenza,<br/>
ma contentezza e gioia.</p>
  <p class="testo_rientrato"><sup id="toc_183">17</sup>Riflettendo su tali cose in me stesso<br/>
e pensando in cuor mio<br/>
che nell’unione con la sapienza c’è l’immortalità<br/> <sup id="toc_184">18</sup>e nella sua amicizia grande godimento<br/>
e nel lavoro delle sue mani una ricchezza inesauribile<br/>
e nell’assiduità del rapporto con essa prudenza<br/>
e nella partecipazione ai suoi discorsi fama,<br/>
andavo cercando come prenderla con me.<br/> <sup id="toc_185">19</sup>Ero un fanciullo di nobile indole,<br/>
avevo avuto in sorte un’anima buona<br/> <sup id="toc_186">20</sup>o piuttosto, essendo buono,<br/>
ero entrato in un corpo senza macchia.<br/> <sup id="toc_187">21</sup>Sapendo che non l’avrei altrimenti ottenuta,<br/>
se Dio non me l’avesse concessa,<br/>
– ed era proprio dell’intelligenza<br/>
sapere da chi viene tale dono –<br/>
mi rivolsi al Signore e lo pregai,<br/>
dicendo con tutto il cuore:</p>
  <h3 id="toc_188">9</h3>
  <p class="testo_rientrato"><sup id="toc_189">1</sup>“Dio dei padri e Signore di misericordia,<br/>
che tutto hai creato con la tua parola,<br/> <sup id="toc_190">2</sup>che con la tua sapienza hai formato l’uomo,<br/>
perché domini sulle creature fatte da te,<br/> <sup id="toc_191">3</sup>e governi il mondo con santità e giustizia<br/>
e pronunzi giudizi con animo retto,<br/> <sup id="toc_192">4</sup>dammi la sapienza, che siede in trono accanto a te<br/>
e non mi escludere dal numero dei tuoi figli,<br/> <sup id="toc_193">5</sup>perché io sono tuo servo e figlio della tua ancella,<br/>
uomo debole e di vita breve,<br/>
incapace di comprendere la giustizia e le leggi.<br/> <sup id="toc_194">6</sup>Se anche uno fosse il più perfetto tra gli uomini,<br/>
mancandogli la tua sapienza, sarebbe stimato un nulla.<br/> <sup id="toc_195">7</sup>Tu mi hai prescelto come re del tuo popolo<br/>
e giudice dei tuoi figli e delle tue figlie;<br/> <sup id="toc_196">8</sup>mi hai detto di costruirti un tempio sul tuo santo monte,<br/>
un altare nella città della tua dimora,<br/>
un’imitazione della tenda santa<br/>
che ti eri preparata fin da principio.<br/> <sup id="toc_197">9</sup>Con te è la sapienza che conosce le tue opere,<br/>
che era presente quando creavi il mondo;<br/>
essa conosce che cosa è gradito ai tuoi occhi<br/>
e ciò che è conforme ai tuoi decreti.<br/> <sup id="toc_198">10</sup>Inviala dai cieli santi,<br/>
mandala dal tuo trono glorioso,<br/>
perché mi assista e mi affianchi nella mia fatica<br/>
e io sappia ciò che ti è gradito.<br/> <sup id="toc_199">11</sup>Essa infatti tutto conosce e tutto comprende,<br/>
e mi guiderà prudentemente nelle mie azioni<br/>
e mi proteggerà con la sua gloria.<br/> <sup id="toc_200">12</sup>Così le mie opere ti saranno gradite;<br/>
io giudicherò con equità il tuo popolo<br/>
e sarò degno del trono di mio padre.<br/> <sup id="toc_201">13</sup>Quale uomo può conoscere il volere di Dio?<br/>
Chi può immaginare che cosa vuole il Signore?<br/> <sup id="toc_202">14</sup>I ragionamenti dei mortali sono timidi<br/>
e incerte le nostre riflessioni,<br/> <sup id="toc_203">15</sup>perché un corpo corruttibile appesantisce l’anima<br/>
e la tenda d’argilla grava la mente dai molti pensieri.<br/> <sup id="toc_204">16</sup>A stento ci raffiguriamo le cose terrestri,<br/>
scopriamo con fatica quelle a portata di mano;<br/>
ma chi può rintracciare le cose del cielo?<br/> <sup id="toc_205">17</sup>Chi ha conosciuto il tuo pensiero,<br/>
se tu non gli hai concesso la sapienza<br/>
e non gli hai inviato il tuo santo spirito dall’alto?<br/> <sup id="toc_206">18</sup>Così furono raddrizzati i sentieri di chi è sulla terra;<br/>
gli uomini furono ammaestrati in ciò che ti è gradito;<br/>
essi furono salvati per mezzo della sapienza”.</p>
  <h3 id="toc_207">10</h3>
  <p class="testo_rientrato"><sup id="toc_208">1</sup>Essa protesse il padre del mondo, formato per primo da Dio,<br/>
quando fu creato solo;<br/>
poi lo liberò dalla sua caduta<br/> <sup id="toc_209">2</sup>e gli diede la forza per dominare su tutte le cose.<br/> <sup id="toc_210">3</sup>Ma un ingiusto, allontanatosi da essa nella sua collera<br/>
perì per il suo furore fratricida.<br/> <sup id="toc_211">4</sup>A causa sua la terra fu sommersa,<br/>
ma la sapienza di nuovo la salvò<br/>
pilotando il giusto e per mezzo di un semplice legno.<br/> <sup id="toc_212">5</sup>Essa, quando le genti furono confuse,<br/>
concordi soltanto nella malvagità,<br/>
riconobbe il giusto<br/>
e lo conservò davanti a Dio senza macchia<br/>
e lo mantenne forte<br/>
nonostante la sua tenerezza per il figlio.<br/> <sup id="toc_213">6</sup>E mentre perivano gli empi, salvò un giusto,<br/>
che fuggiva il fuoco caduto sulle cinque città.<br/> <sup id="toc_214">7</sup>Quale testimonianza di quella gente malvagia<br/>
esiste ancora una terra desolata, fumante<br/>
insieme con alberi che producono frutti immaturi<br/>
e a memoria di un’anima incredula,<br/>
s’innalza una colonna di sale.<br/> <sup id="toc_215">8</sup>Allontanandosi dalla sapienza,<br/>
non solo ebbero il danno di non conoscere il bene,<br/>
ma lasciarono anche ai viventi un ricordo di insipienza,<br/>
perché le loro colpe non rimanessero occulte.<br/> <sup id="toc_216">9</sup>Ma la sapienza liberò i suoi devoti dalle sofferenze:<br/> <sup id="toc_217">10</sup>essa condusse per diritti sentieri<br/>
il giusto in fuga dall’ira del fratello,<br/>
gli mostrò il regno di Dio<br/>
e gli diede la conoscenza delle cose sante;<br/>
gli diede successo nelle sue fatiche<br/>
e moltiplicò i frutti del suo lavoro.<br/> <sup id="toc_218">11</sup>Lo assistette contro l’avarizia dei suoi avversari<br/>
e lo fece ricco;<br/> <sup id="toc_219">12</sup>lo custodì dai nemici,<br/>
lo protesse da chi lo insidiava,<br/>
gli assegnò la vittoria in una lotta dura,<br/>
perché sapesse che la pietà è più potente di tutto.<br/> <sup id="toc_220">13</sup>Essa non abbandonò il giusto venduto,<br/>
ma lo preservò dal peccato.<br/> <sup id="toc_221">14</sup>Scese con lui nella prigione,<br/>
non lo abbandonò mentre era in catene,<br/>
finché gli procurò uno scettro regale<br/>
e potere sui propri avversari,<br/>
smascherò come mendaci i suoi accusatori<br/>
e gli diede una gloria eterna.</p>
  <p class="testo_rientrato"><sup id="toc_222">15</sup>Essa liberò un popolo santo e una stirpe senza macchia<br/>
da una nazione di oppressori.<br/> <sup id="toc_223">16</sup>Entro nell’anima di un servo del Signore<br/>
e si oppose con prodigi e con segni a terribili re.<br/> <sup id="toc_224">17</sup>Diede ai santi la ricompensa delle loro pene,<br/>
li guidò per una strada meravigliosa,<br/>
divenne loro riparo di giorno<br/>
e luce di stelle nella notte.<br/> <sup id="toc_225">18</sup>Fece loro attraversare il Mar Rosso,<br/>
guidandoli attraverso molte acque;<br/> <sup id="toc_226">19</sup>sommerse invece i loro nemici<br/>
e li rigettò dal fondo dell’abisso.<br/> <sup id="toc_227">20</sup>Per questo i giusti spogliarono gli empi<br/>
e celebrarono, Signore, il tuo nome santo<br/>
e lodarono concordi la tua mano protettrice,<br/> <sup id="toc_228">21</sup>perché la sapienza aveva aperto la bocca dei muti<br/>
e aveva sciolto la lingua degli infanti.</p>
  <h3 id="toc_229">11</h3>
  <p class="testo_rientrato"><sup id="toc_230">1</sup>Essa fece riuscire le loro imprese<br/>
per mezzo di un santo profeta:<br/> <sup id="toc_231">2</sup>attraversarono un deserto inospitale,<br/>
fissarono le tende in terreni impraticabili,<br/> <sup id="toc_232">3</sup>resistettero agli avversari, respinsero i nemici.</p>
  <p class="testo_rientrato"><sup id="toc_233">4</sup>Quando ebbero sete, ti invocarono<br/>
e fu data loro acqua da una rupe scoscesa,<br/>
rimedio contro la sete da una dura roccia.<br/> <sup id="toc_234">5</sup>Ciò che era servito a punire i loro nemici,<br/>
nel bisogno fu per loro un beneficio.<br/> <sup id="toc_235">6</sup>Invece della corrente di un fiume perenne,<br/>
sconvolto da putrido sangue<br/> <sup id="toc_236">7</sup>in punizione di un decreto infanticida,<br/>
tu desti loro inaspettatamente acqua abbondante,<br/> <sup id="toc_237">8</sup>mostrando per la sete di allora,<br/>
come avevi punito i loro avversari.<br/> <sup id="toc_238">9</sup>Difatti, messi alla prova, sebbene puniti con misericordia,<br/>
compresero quali tormenti avevan sofferto gli empi,<br/>
giudicati nella collera,<br/> <sup id="toc_239">10</sup>perché tu provasti gli uni come un padre che corregge,<br/>
mentre vagliasti gli altri come un re severo che condanna.<br/> <sup id="toc_240">11</sup>Lontani o vicini erano ugualmente tribolati,<br/> <sup id="toc_241">12</sup>perché un duplice dolore li colse<br/>
e un pianto per i ricordi del passato.<br/> <sup id="toc_242">13</sup>Quando infatti seppero che dal loro castigo<br/>
quegli altri ricevevano benefici,<br/>
sentirono la presenza del Signore;<br/> <sup id="toc_243">14</sup>poiché colui che avevano una volta esposto<br/>
e quindi respinto con scherni,<br/>
lo ammiravano alla fine degli eventi,<br/>
dopo aver patito una sete ben diversa da quella dei giusti.</p>
  <p class="testo_rientrato"><sup id="toc_244">15</sup>Per i ragionamenti insensati della loro ingiustizia,<br/>
da essi ingannati, venerarono<br/>
rettili senza ragione e vili bestiole.<br/>
Tu inviasti loro in castigo<br/>
una massa di animali senza ragione,<br/> <sup id="toc_245">16</sup>perché capissero che con quelle stesse cose<br/>
per cui uno pecca, con esse è poi castigato.<br/> <sup id="toc_246">17</sup>Certo, non aveva difficoltà la tua mano onnipotente,<br/>
che aveva creato il mondo da una materia senza forma,<br/>
a mandare loro una moltitudine di orsi e leoni feroci<br/> <sup id="toc_247">18</sup>o belve ignote, create apposta, piene di furore,<br/>
o sbuffanti un alito infuocato<br/>
o esalanti vapori pestiferi<br/>
o folgoranti con le terribili scintille degli occhi,<br/> <sup id="toc_248">19</sup>bestie di cui non solo l’assalto poteva sterminarli,<br/>
ma annientarli anche l’aspetto terrificante.<br/> <sup id="toc_249">20</sup>Anche senza questo potevan soccombere con un soffio,<br/>
perseguitati dalla giustizia<br/>
e dispersi dallo spirito della tua potenza.<br/>
Ma tu hai tutto disposto con misura, calcolo e peso.</p>
  <p class="testo_rientrato"><sup id="toc_250">21</sup>Prevalere con la forza ti è sempre possibile;<br/>
chi potrà opporsi al potere del tuo braccio?<br/> <sup id="toc_251">22</sup>Tutto il mondo davanti a te, come polvere sulla bilancia,<br/>
come una stilla di rugiada mattutina caduta sulla terra.<br/> <sup id="toc_252">23</sup>Hai compassione di tutti, perché tutto tu puoi,<br/>
non guardi ai peccati degli uomini,<br/>
in vista del pentimento.<br/> <sup id="toc_253">24</sup>Poiché tu ami tutte le cose esistenti<br/>
e nulla disprezzi di quanto hai creato;<br/>
se avessi odiato qualcosa, non l’avresti neppure creata.<br/> <sup id="toc_254">25</sup>Come potrebbe sussistere una cosa, se tu non vuoi?<br/>
O conservarsi se tu non l’avessi chiamata all’esistenza?<br/> <sup id="toc_255">26</sup>Tu risparmi tutte le cose,<br/>
perché tutte son tue, Signore, amante della vita,</p>
  <h3 id="toc_256">12</h3>
  <p class="testo_rientrato"><sup id="toc_257">1</sup>poiché il tuo spirito incorruttibile è in tutte le cose.<br/> <sup id="toc_258">2</sup>Per questo tu castighi poco alla volta i colpevoli<br/>
e li ammonisci ricordando loro i propri peccati,<br/>
perché, rinnegata la malvagità, credano in te, Signore.</p>
  <p class="testo_rientrato"><sup id="toc_259">3</sup>Tu odiavi gli antichi abitanti della tua terra santa,<br/> <sup id="toc_260">4</sup>perché compivano delitti ripugnanti,<br/>
pratiche di magia e riti sacrileghi.<br/> <sup id="toc_261">5</sup>Questi spietati uccisori dei loro figli,<br/>
divoratori di visceri in banchetti di carne umana,<br/>
iniziati in orgiastici riti,<br/> <sup id="toc_262">6</sup>genitori carnefici di vite indifese,<br/>
tu li hai voluti distruggere per mano dei nostri antenati,<br/> <sup id="toc_263">7</sup>perché ricevesse una degna colonia di figli di Dio<br/>
la regione da te stimata più di ogni altra.<br/> <sup id="toc_264">8</sup>Ma anche con loro, perché uomini, fosti indulgente<br/>
mandando loro le vespe come avanguardie del tuo esercito,<br/>
perché li distruggessero a poco a poco.<br/> <sup id="toc_265">9</sup>Pur potendo in battaglia dare gli empi in mano dei giusti,<br/>
oppure distruggerli con bestie feroci<br/>
o all’istante con un ordine inesorabile,<br/> <sup id="toc_266">10</sup>colpendoli invece a poco a poco,<br/>
lasciavi posto al pentimento,<br/>
sebbene tu non ignorassi che la loro razza era perversa<br/>
e la loro malvagità naturale<br/>
e che la loro mentalità non sarebbe mai cambiata,<br/> <sup id="toc_267">11</sup>perché era una stirpe maledetta fin da principio.</p>
  <p class="testo_rientrato">Non certo per timore di alcuno<br/>
lasciavi impunite le loro colpe.<br/> <sup id="toc_268">12</sup>E chi potrebbe domandarti: “Che hai fatto?”,<br/>
o chi potrebbe opporsi a una tua sentenza?<br/>
Chi oserebbe accusarti<br/>
per l’eliminazione di genti da te create?<br/>
Chi si potrebbe costituire contro di te<br/>
come difensore di uomini ingiusti?<br/> <sup id="toc_269">13</sup>Non c’è Dio fuori di te, che abbia cura di tutte le cose,<br/>
perché tu debba difenderti<br/>
dall’accusa di giudice ingiusto.<br/> <sup id="toc_270">14</sup>né un re né un tiranno potrebbe affrontarti<br/>
in difesa di quelli che hai punito.<br/> <sup id="toc_271">15</sup>Essendo giusto, governi tutto con giustizia.<br/>
Condannare chi non merita il castigo<br/>
lo consideri incompatibile con la tua potenza.<br/> <sup id="toc_272">16</sup>La tua forza infatti è principio di giustizia;<br/>
il tuo dominio universale ti rende indulgente con tutti.<br/> <sup id="toc_273">17</sup>Mostri la forza se non si crede nella tua onnipotenza<br/>
e reprimi l’insolenza in coloro che la conoscono.<br/> <sup id="toc_274">18</sup>Tu, padrone della forza, giudichi con mitezza;<br/>
ci governi con molta indulgenza,<br/>
perché il potere lo eserciti quando vuoi.</p>
  <p class="testo_rientrato"><sup id="toc_275">19</sup>Con tale modo di agire hai insegnato al tuo popolo<br/>
che il giusto deve amare gli uomini;<br/>
inoltre hai reso i tuoi figli pieni di dolce speranza<br/>
perché tu concedi dopo i peccati<br/>
la possibilità di pentirsi.<br/> <sup id="toc_276">20</sup>Se gente nemica dei tuoi figli e degna di morte<br/>
tu hai punito con tanto riguardo e indulgenza,<br/>
concedendole tempo e modo<br/>
per ravvedersi dalla sua malvagità,<br/> <sup id="toc_277">21</sup>con quanta attenzione hai castigato i tuoi figli,<br/>
con i cui padri concludesti, giurando,<br/>
alleanze di così buone promesse?<br/> <sup id="toc_278">22</sup>Mentre dunque ci correggi,<br/>
tu colpisci i nostri nemici in svariatissimi modi,<br/>
perché nel giudicare riflettiamo sulla tua bontà<br/>
e speriamo nella misericordia, quando siamo giudicati.</p>
  <p class="testo_rientrato"><sup id="toc_279">23</sup>Perciò quanti vissero ingiustamente con stoltezza<br/>
tu li hai tormentati con i loro stessi abomini.<br/> <sup id="toc_280">24</sup>Essi s’erano allontanati troppo sulla via dell’errore,<br/>
ritenendo dèi i più abietti e i più ripugnanti animali,<br/>
ingannati come bambini senza ragione.<br/> <sup id="toc_281">25</sup>Per questo, come a fanciulli irragionevoli,<br/>
hai mandato loro un castigo per derisione.<br/> <sup id="toc_282">26</sup>Ma chi non si lascia correggere da castighi di derisione,<br/>
sperimenterà un giudizio degno di Dio.<br/> <sup id="toc_283">27</sup>Infatti, soffrendo per questi animali, si sdegnavano,<br/>
perché puniti con gli stessi esseri che stimavano dèi,<br/>
e capirono e riconobbero il vero Dio,<br/>
che prima non avevano voluto conoscere.<br/>
Per questo si abbatté su di loro il supremo dei castighi.</p>
  <h3 id="toc_284">13</h3>
  <p class="testo_rientrato"><sup id="toc_285">1</sup>Davvero stolti per natura tutti gli uomini<br/>
che vivevano nell’ignoranza di Dio.<br/>
e dai beni visibili non riconobbero colui che è,<br/>
non riconobbero l’artefice, pur considerandone le opere.<br/> <sup id="toc_286">2</sup>Ma o il fuoco o il vento o l’aria sottile<br/>
o la volta stellata o l’acqua impetuosa<br/>
o i luminari del cielo<br/>
considerarono come dèi, reggitori del mondo.<br/> <sup id="toc_287">3</sup>Se, stupiti per la loro bellezza, li hanno presi per dèi,<br/>
pensino quanto è superiore il loro Signore,<br/>
perché li ha creati lo stesso autore della bellezza.<br/> <sup id="toc_288">4</sup>Se sono colpiti dalla loro potenza e attività,<br/>
pensino da ciò<br/>
quanto è più potente colui che li ha formati.<br/> <sup id="toc_289">5</sup>Difatti dalla grandezza e bellezza delle creature<br/>
per analogia si conosce l’autore.<br/> <sup id="toc_290">6</sup>Tuttavia per costoro leggero è il rimprovero,<br/>
perché essi forse s’ingannano<br/>
nella loro ricerca di Dio e nel volere trovarlo.<br/> <sup id="toc_291">7</sup>Occupandosi delle sue opere, compiono indagini,<br/>
ma si lasciano sedurre dall’apparenza,<br/>
perché le cosa vedute sono tanto belle.<br/> <sup id="toc_292">8</sup>Neppure costoro però sono scusabili,<br/> <sup id="toc_293">9</sup>perché se tanto poterono sapere da scrutare l’universo,<br/>
come mai non ne hanno trovato più presto il padrone?</p>
  <p class="testo_rientrato"><sup id="toc_294">10</sup>Infelici sono coloro le cui speranze sono in cose morte<br/>
e che chiamarono dèi i lavori di mani d’uomo,<br/>
oro e argento lavorati con arte,<br/>
e immagini di animali,<br/>
oppure una pietra inutile, opera di mano antica.<br/> <sup id="toc_295">11</sup>Se insomma un abile legnaiuolo,<br/>
segato un albero maneggevole,<br/>
ne raschia con diligenza tutta la scorza<br/>
e, lavorando con abilità conveniente,<br/>
ne forma un utensile per gli usi della vita;<br/> <sup id="toc_296">12</sup>raccolti poi gli avanzi del suo lavoro,<br/>
li consuma per prepararsi il cibo e si sazia.<br/> <sup id="toc_297">13</sup>Quanto avanza ancora, buono proprio a nulla,<br/>
legno distorto e pieno di nodi,<br/>
lo prende e lo scolpisce per occupare il tempo libero;<br/>
senza impegno, per diletto, gli dà una forma,<br/>
lo fa simile a un’immagine umana<br/> <sup id="toc_298">14</sup>oppure a quella di un vile animale.<br/>
Lo vernicia con minio, ne colora di rosso la superficie<br/>
e ricopre con la vernice ogni sua macchia;<br/> <sup id="toc_299">15</sup>quindi, preparatagli una degna dimora,<br/>
lo pone sul muro, fissandolo con un chiodo.<br/> <sup id="toc_300">16</sup>Provvede perché non cada,<br/>
ben sapendo che non è in grado di aiutarsi da sé;<br/>
esso infatti è solo un’immagine e ha bisogno di aiuto.<br/> <sup id="toc_301">17</sup>Eppure quando prega per i suoi beni,<br/>
per le sue nozze e per i figli,<br/>
non si vergogna di parlare a quell’oggetto inanimato;<br/>
per la sua salute invoca un essere debole,<br/> <sup id="toc_302">18</sup>per la sua vita prega un morto:<br/>
per un aiuto supplica un essere inetto,<br/>
per il suo viaggio chi non può neppure camminare;<br/> <sup id="toc_303">19</sup>per acquisti, lavoro e successo negli affari,<br/>
chiede abilità ad uno che è il più inabile di mani.</p>
  <h3 id="toc_304">14</h3>
  <p class="testo_rientrato"><sup id="toc_305">1</sup>Anche chi si dispone a navigare e a solcare onde selvagge<br/>
implora un legno più fragile della barca che lo porta.<br/> <sup id="toc_306">2</sup>Questa, infatti, fu inventata dal desiderio di guadagni<br/>
e fu costruita da una saggezza artigiana;<br/> <sup id="toc_307">3</sup>ma la tua provvidenza, o Padre, la guida<br/>
perché tu hai predisposto una strada anche nel mare,<br/>
un sentiero sicuro anche fra le onde,<br/> <sup id="toc_308">4</sup>mostrando che puoi salvare da tutto,<br/>
sì che uno possa imbarcarsi anche senza esperienza.<br/> <sup id="toc_309">5</sup>Tu non vuoi che le opere della tua sapienza siano inutili;<br/>
per questo gli uomini affidano le loro vite<br/>
anche a un minuscolo legno<br/>
e, attraversando i flutti con una zattera, scampano.<br/> <sup id="toc_310">6</sup>Anche in principio, mentre perivano giganti superbi,<br/>
la speranza del mondo, rifugiatasi in una barca,<br/>
lasciò al mondo la semenza di nuove generazioni,<br/>
grazie alla tua mano che la guidava.<br/> <sup id="toc_311">7</sup>È benedetto il legno con cui si compie un’opera giusta,<br/> <sup id="toc_312">8</sup>ma maledetto l’idolo opera di mani e chi lo ha fatto;<br/>
questi perché lo ha lavorato,<br/>
quello perché, corruttibile, è detto dio.<br/> <sup id="toc_313">9</sup>Perché sono ugualmente in odio a Dio<br/>
l’empio e la sua empietà;<br/> <sup id="toc_314">10</sup>l’opera e l’artefice saranno ugualmente puniti.<br/> <sup id="toc_315">11</sup>Perciò ci sarà un castigo anche per gli idoli dei pagani,<br/>
perché fra le creature di Dio son divenuti un abominio,<br/>
e scandalo per le anime degli uomini,<br/>
laccio per i piedi degli stolti.</p>
  <p class="testo_rientrato"><sup id="toc_316">12</sup>L’invenzione degli idoli fu l’inizio della prostituzione,<br/>
la loro scoperta portò la corruzione nella vita.<br/> <sup id="toc_317">13</sup>Essi non esistevano al principio né mai esisteranno.<br/> <sup id="toc_318">14</sup>Entrarono nel mondo per la vanità dell’uomo,<br/>
per questo è stata decretata per loro una rapida fine.<br/> <sup id="toc_319">15</sup>Un padre, consumato da un lutto prematuro,<br/>
ordinò un’immagine di quel suo figlio così presto rapito,<br/>
e onorò come un dio chi poco prima era solo un defunto<br/>
ordinò ai suoi dipendenti riti misterici e di iniziazione.<br/> <sup id="toc_320">16</sup>Poi l’empia usanza, rafforzatasi con il tempo,<br/>
fu osservata come una legge.<br/> <sup id="toc_321">17</sup>Le statue si adoravano anche per ordine dei sovrani:<br/>
i sudditi, non potendo onorarli di persona a distanza,<br/>
riprodotte con arte le sembianze lontane,<br/>
fecero un’immagine visibile del re venerato,<br/>
per adulare con zelo l’assente, quasi fosse presente.<br/> <sup id="toc_322">18</sup>All’estensione del culto<br/>
anche presso quanti non lo conoscevano,<br/>
spinse l’ambizione dell’artista.<br/> <sup id="toc_323">19</sup>Questi infatti, desideroso di piacere al potente,<br/>
si sforzò con l’arte di renderne più bella l’immagine;<br/> <sup id="toc_324">20</sup>il popolo, attratto dalla leggiadria dell’opera,<br/>
considerò oggetto di culto<br/>
colui che poco prima onorava come uomo.<br/> <sup id="toc_325">21</sup>Ciò divenne un’insidia ai viventi,<br/>
perché gli uomini,<br/>
vittime della disgrazia o della tirannide,<br/>
imposero a pietre o a legni un nome incomunicabile.</p>
  <p class="testo_rientrato"><sup id="toc_326">22</sup>Poi non bastò loro sbagliare circa la conoscenza di Dio;<br/>
essi, pur vivendo in una grande guerra d’ignoranza,<br/>
danno a sì grandi mali il nome di pace.<br/> <sup id="toc_327">23</sup>Celebrando iniziazioni infanticide o misteri segreti,<br/>
o banchetti orgiastici di strani riti<br/> <sup id="toc_328">24</sup>non conservano più pure né vita né nozze<br/>
e uno uccide l’altro a tradimento<br/>
o l’affligge con l’adulterio.<br/> <sup id="toc_329">25</sup>Tutto è una grande confusione:<br/>
sangue e omicidio, furto e inganno,<br/>
corruzione, slealtà, tumulto, spergiuro;<br/> <sup id="toc_330">26</sup>confusione dei buoni, ingratitudine per i favori,<br/>
corruzione di anime, perversione sessuale,<br/>
disordini matrimoniali, adulterio e dissolutezza.<br/> <sup id="toc_331">27</sup>L’adorazione di idoli senza nome<br/>
è principio, causa e fine di ogni male.<br/> <sup id="toc_332">28</sup>Gli idolatri infatti<br/>
o delirano nelle orge o sentenziano oracoli falsi<br/>
o vivono da iniqui o spergiurano con facilità.<br/> <sup id="toc_333">29</sup>Ponendo fiducia in idoli inanimati<br/>
non si aspettano un castigo per avere giurato il falso.<br/> <sup id="toc_334">30</sup>Ma, per l’uno e per l’altro motivo,<br/>
li raggiungerà la giustizia,<br/>
perché concepirono un’idea falsa di Dio,<br/>
rivolgendosi agli idoli,<br/>
e perché spergiurarono con frode,<br/>
disprezzando la santità.<br/> <sup id="toc_335">31</sup>Infatti non la potenza di coloro per i quali si giura,<br/>
ma il castigo dovuto ai peccatori<br/>
persegue sempre la trasgressione degli ingiusti.</p>
  <h3 id="toc_336">15</h3>
  <p class="testo_rientrato"><sup id="toc_337">1</sup>Ma tu, nostro Dio, sei buono e fedele,<br/>
sei paziente e tutto governi secondo misericordia.<br/> <sup id="toc_338">2</sup>Anche se pecchiamo, siamo tuoi,<br/>
conoscendo la tua potenza;<br/>
ma non peccheremo più, sapendo che ti apparteniamo.<br/> <sup id="toc_339">3</sup>Conoscerti, infatti, è giustizia perfetta,<br/>
conoscere la tua potenza è radice di immortalità.<br/> <sup id="toc_340">4</sup>Non ci indusse in errore<br/>
né l’invenzione umana di un’arte perversa,<br/>
né la sterile fatica dei pittori,<br/>
immagini deturpate di vari colori,<br/> <sup id="toc_341">5</sup>la cui vista provoca negli stolti il desiderio,<br/>
l’anelito per una forma inanimata di un’immagine morta.<br/> <sup id="toc_342">6</sup>Amanti del male e degni di simili speranze<br/>
sono coloro che fanno, desiderano e venerano gli idoli.</p>
  <p class="testo_rientrato"><sup id="toc_343">7</sup>Un vasaio, impastando con fatica la terra molle,<br/>
plasma per il nostro uso ogni sorta di vasi.<br/>
Ma con il medesimo fango modella<br/>
e i vasi che servono per usi decenti<br/>
e quelli per usi contrari, tutti allo stesso modo;<br/>
quale debba essere l’uso di ognuno di essi<br/>
lo stabilisce il vasaio.<br/> <sup id="toc_344">8</sup>Quindi con odiosa fatica plasma<br/>
con il medesimo fango un dio vano,<br/>
egli che, nato da poco dalla terra,<br/>
tra poco ritornerà là da dove fu tratto,<br/>
quando gli sarà richiesto l’uso fatto dell’anima sua.<br/> <sup id="toc_345">9</sup>Ma egli non si preoccupa di morire<br/>
né di avere una vita breve;<br/>
anzi gareggia con gli orafi e con gli argentieri,<br/>
imita i lavoratori del bronzo<br/>
e ritiene un vanto plasmare cose false.<br/> <sup id="toc_346">10</sup>Cenere è il suo cuore,<br/>
la sua speranza più vile della terra,<br/>
la sua vita più spregevole del fango,<br/> <sup id="toc_347">11</sup>perché disconosce il suo creatore,<br/>
colui che gli inspirò un’anima attiva<br/>
e gli infuse uno spirito vitale.<br/> <sup id="toc_348">12</sup>Ma egli considera un trastullo la nostra vita,<br/>
l’esistenza un mercato lucroso.<br/>
Egli dice: “Da tutto, anche dal male,<br/>
si deve trarre profitto”.<br/> <sup id="toc_349">13</sup>Costui infatti più di tutti sa di peccare,<br/>
fabbricando di materia terrestre<br/>
fragili vasi e statue.</p>
  <p class="testo_rientrato"><sup id="toc_350">14</sup>Ma sono tutti stoltissimi<br/>
e più miserabili di un’anima infantile<br/>
i nemici del tuo popolo, che lo hanno oppresso.<br/> <sup id="toc_351">15</sup>Essi considerarono dèi anche tutti gli idoli dei pagani,<br/>
i quali non hanno né l’uso degli occhi per vedere,<br/>
né narici per aspirare aria,<br/>
né orecchie per sentire,<br/>
né dita delle mani per palpare;<br/>
e i loro piedi sono incapaci di camminare.<br/> <sup id="toc_352">16</sup>Un uomo li ha fatti,<br/>
li ha plasmati uno che ha avuto il respiro in prestito.<br/>
Ora nessun uomo può plasmare un dio a lui simile;<br/> <sup id="toc_353">17</sup>essendo mortale, una cosa morta produce con empie mani.<br/>
Egli è sempre migliore degli oggetti che adora,<br/>
rispetto a essi possiede la vita, ma quelli giammai<br/> <sup id="toc_354">18</sup>Venerano gli animali più ripugnanti,<br/>
che per stupidità<br/>
al paragone risultan peggiori degli altri;<br/> <sup id="toc_355">19</sup>non sono tanto belli da invogliarsene,<br/>
come capita per l’aspetto di altri animali,<br/>
e non hanno avuto la lode e la benedizione di Dio.</p>
  <h3 id="toc_356">16</h3>
  <p class="testo_rientrato"><sup id="toc_357">1</sup>Per questo furon giustamente puniti con esseri simili<br/>
e tormentati da numerose bestiole.<br/> <sup id="toc_358">2</sup>Invece di tale castigo, tu beneficasti il tuo popolo;<br/>
per appagarne il forte appetito gli preparasti<br/>
un cibo di gusto squisito, le quaglie.<br/> <sup id="toc_359">3</sup>Gli egiziani infatti, sebbene bramosi di cibo,<br/>
disgustati dagli animali inviati contro di loro<br/>
perdettero anche il naturale appetito;<br/>
questi invece, dopo una breve privazione,<br/>
gustarono un cibo squisito.<br/> <sup id="toc_360">4</sup>Era necessario che a quegli avversari<br/>
venisse addosso una carestia inevitabile<br/>
e che a questi si mostrasse soltanto<br/>
come erano tormentati i loro nemici.</p>
  <p class="testo_rientrato"><sup id="toc_361">5</sup>Quando infatti li assalì il terribile furore delle bestie<br/>
e perirono per i morsi di tortuosi serpenti,<br/>
la tua collera non durò sino alla fine.<br/> <sup id="toc_362">6</sup>Per correzione furono spaventati per breve tempo,<br/>
avendo già avuto un pegno di salvezza<br/>
a ricordare loro i decreti della tua legge.<br/> <sup id="toc_363">7</sup>Infatti chi si volgeva a guardarlo<br/>
era salvato non da quel che vedeva,<br/>
ma solo da te, salvatore di tutti.<br/> <sup id="toc_364">8</sup>Anche con ciò convincesti i nostri nemici<br/>
che tu sei colui che libera da ogni male.<br/> <sup id="toc_365">9</sup>Gli egiziani infatti furono uccisi dai morsi<br/>
di cavallette e di mosche,<br/>
né si trovò un rimedio per la loro vita,<br/>
meritando di essere puniti con tali mezzi.<br/> <sup id="toc_366">10</sup>Invece contro i tuoi figli<br/>
neppure i denti di serpenti velenosi prevalsero,<br/>
perché intervenne la tua misericordia a guarirli.<br/> <sup id="toc_367">11</sup>Perché ricordassero le tue parole,<br/>
feriti dai morsi, erano subito guariti,<br/>
per timore che, caduti in un profondo oblio,<br/>
fossero esclusi dai tuoi benefici.<br/> <sup id="toc_368">12</sup>Non li guarì né un’erba né un emolliente,<br/>
ma la tua parola, o Signore, la quale tutto risana.<br/> <sup id="toc_369">13</sup>Tu infatti hai potere sulla vita e sulla morte;<br/>
conduci giù alle porte degli inferi e fai risalire.<br/> <sup id="toc_370">14</sup>L’uomo può uccidere nella sua malvagità,<br/>
ma non far tornare uno spirito già esalato,<br/>
né liberare un’anima già accolta negli inferi.</p>
  <p class="testo_rientrato"><sup id="toc_371">15</sup>È impossibile sfuggire alla tua mano:<br/> <sup id="toc_372">16</sup>gli empi, che rifiutavano di conoscerti,<br/>
furono colpiti con la forza del tuo braccio,<br/>
perseguitati da strane piogge e da grandine,<br/>
da acquazzoni travolgenti, e divorati dal fuoco.<br/> <sup id="toc_373">17</sup>E, cosa più strana, l’acqua che tutto spegne<br/>
ravvivava sempre più il fuoco:<br/>
l’universo si fa alleato dei giusti.<br/> <sup id="toc_374">18</sup>Talvolta la fiamma si attenuava<br/>
per non bruciare gli animali inviati contro gli empi<br/>
e per far loro comprendere a tal vista<br/>
che erano incalzati dal giudizio di Dio.<br/> <sup id="toc_375">19</sup>Altre volte anche in mezzo all’acqua<br/>
la fiamma bruciava oltre la potenza del fuoco<br/>
per distruggere i germogli di una terra iniqua.<br/> <sup id="toc_376">20</sup>Invece sfamasti il tuo popolo con un cibo degli angeli,<br/>
dal cielo offristi loro un pane già pronto senza fatica,<br/>
capace di procurare ogni delizia e soddisfare ogni gusto.<br/> <sup id="toc_377">21</sup>Questo tuo alimento manifestava<br/>
la tua dolcezza verso i tuoi figli;<br/>
esso si adattava al gusto di chi l’inghiottiva<br/>
e si trasformava in ciò che ognuno desiderava.<br/> <sup id="toc_378">22</sup>Neve e ghiaccio resistevano al fuoco senza sciogliersi,<br/>
perché riconoscessero che i frutti dei nemici<br/>
il fuoco distruggeva ardendo tra la grandine<br/>
e folgoreggiando tra le piogge.<br/> <sup id="toc_379">23</sup>Al contrario, perché si nutrissero i giusti,<br/>
dimenticava perfino la propria virtù.<br/> <sup id="toc_380">24</sup>La creazione infatti a te suo creatore obbedendo,<br/>
si irrigidisce per punire gli ingiusti,<br/>
ma s’addolcisce a favore di quanti confidano in te.<br/> <sup id="toc_381">25</sup>Per questo anche allora, adattandosi a tutto,<br/>
serviva alla tua liberalità che tutti alimenta,<br/>
secondo il desiderio di chi era nel bisogno,<br/> <sup id="toc_382">26</sup>perché i tuoi figli, che ami, o Signore, capissero<br/>
che non le diverse specie di frutti nutrono l’uomo,<br/>
ma la tua parola conserva coloro che credono in te.<br/> <sup id="toc_383">27</sup>Ciò che infatti non era stato distrutto dal fuoco<br/>
si scioglieva appena scaldato da un breve raggio di sole,<br/> <sup id="toc_384">28</sup>perché fosse noto che si deve prevenire il sole<br/>
per renderti grazie<br/>
e pregarti allo spuntar della luce,<br/> <sup id="toc_385">29</sup>poiché la speranza dell’ingrato<br/>
si scioglierà come brina invernale<br/>
e si disperderà come un’acqua inutilizzabile.</p>
  <h3 id="toc_386">17</h3>
  <p class="testo_rientrato"><sup id="toc_387">1</sup>I tuoi giudizi sono grandi e difficili da spiegare,<br/>
per questo le anime grossolane furono tratte in errore.<br/> <sup id="toc_388">2</sup>Gli iniqui credendo di dominare il popolo santo,<br/>
incatenati nelle tenebre e prigionieri di una lunga notte,<br/>
chiusi nelle case,<br/>
giacevano esclusi dalla provvidenza eterna.<br/> <sup id="toc_389">3</sup>Credendo di restar nascosti con i loro peccati segreti,<br/>
sotto il velo opaco dell’oblio,<br/>
furono dispersi, colpiti da spavento terribile<br/>
e tutti agitati da fantasmi.<br/> <sup id="toc_390">4</sup>Neppure il nascondiglio in cui si trovavano<br/>
li preservò dal timore,<br/>
ma suoni spaventosi rimbombavano intorno a loro,<br/>
fantasmi lugubri dai volti tristi apparivano.<br/> <sup id="toc_391">5</sup>Nessun fuoco, per quanto intenso riusciva a far luce,<br/>
neppure le luci splendenti degli astri<br/>
riuscivano a rischiarare quella cupa notte.<br/> <sup id="toc_392">6</sup>Appariva loro solo una massa di fuoco,<br/>
improvvisa, spaventosa;<br/>
atterriti da quella fugace visione,<br/>
credevano ancora peggiori le cose viste.<br/> <sup id="toc_393">7</sup>Fallivano i ritrovati della magia,<br/>
e la loro baldanzosa pretesa di sapienza.<br/> <sup id="toc_394">8</sup>Promettevano di cacciare timori e inquietudini<br/>
dall’anima malata,<br/>
e cadevano malati per uno spavento ridicolo.<br/> <sup id="toc_395">9</sup>Anche se nulla di spaventoso li atterriva,<br/>
spaventati al passare delle bestiole<br/>
e ai sibili dei rettili,<br/>
morivano di tremore,<br/>
rifiutando persino di guardare l’aria,<br/>
a cui nessuno può sottrarsi.<br/> <sup id="toc_396">10</sup>La malvagità condannata dalla propria testimonianza<br/>
è qualcosa di vile<br/>
e oppressa dalla coscienza presume sempre il peggio.<br/> <sup id="toc_397">11</sup>Il timore infatti<br/>
non è altro che rinunzia agli aiuti della ragione;<br/> <sup id="toc_398">12</sup>quanto meno nell’intimo ci si aspetta da essi,<br/>
tanto più grave si stima l’ignoranza<br/>
della causa che produce il tormento.<br/> <sup id="toc_399">13</sup>Ma essi durante tale notte davvero impotente,<br/>
uscita dai recessi impenetrabili degli inferi senza potere,<br/>
intorpiditi da un medesimo sonno,<br/> <sup id="toc_400">14</sup>ora erano agitati da fantasmi mostruosi,<br/>
ora paralizzati per l’abbattimento dell’anima;<br/>
poiché un terrore improvviso e inaspettato<br/>
si era riversato su di loro.<br/> <sup id="toc_401">15</sup>Così chiunque, cadendo là dove si trovava,<br/>
era custodito chiuso in un carcere senza serrami,<br/> <sup id="toc_402">16</sup>fosse un agricoltore o un pastore<br/>
o un operaio impegnato in lavori in luoghi solitari,<br/>
sorpreso cadeva sotto la necessità ineluttabile,<br/>
perché tutti eran legati dalla stessa catena di tenebre.<br/> <sup id="toc_403">17</sup>Il sibilare del vento,<br/>
il canto melodioso di uccelli tra folti rami,<br/>
il mormorio di impetuosa acqua corrente,<br/>
il cupo fragore di rocce cadenti,<br/> <sup id="toc_404">18</sup>la corsa invisibile di animali imbizzarriti,<br/>
le urla di crudelissime belve ruggenti,<br/>
l’eco ripercossa delle cavità dei monti,<br/>
tutto li paralizzava e li riempiva di terrore.<br/> <sup id="toc_405">19</sup>Tutto il mondo era illuminato di luce splendente<br/>
ed ognuno era dedito ai suoi lavori senza impedimento.<br/> <sup id="toc_406">20</sup>Soltanto su di essi si stendeva una notte profonda,<br/>
immagine della tenebra che li avrebbe avvolti;<br/>
ma erano a se stessi più gravosi della tenebra.</p>
  <h3 id="toc_407">18</h3>
  <p class="testo_rientrato"><sup id="toc_408">1</sup>Per i tuoi santi risplendeva una luce vivissima;<br/>
essi invece, sentendone le voci, senza vederne l’aspetto.<br/>
li proclamavan beati, ché non avevan come loro sofferto<br/> <sup id="toc_409">2</sup>ed erano loro grati perché, offesi per primi,<br/>
non facevano loro del male<br/>
e imploravano perdono d’essere stati loro nemici.<br/> <sup id="toc_410">3</sup>Invece delle tenebre desti loro una colonna di fuoco,<br/>
come guida in un viaggio sconosciuto<br/>
e come un sole innocuo per il glorioso emigrare.<br/> <sup id="toc_411">4</sup>Eran degni di essere privati della luce<br/>
e di essere imprigionati nelle tenebre<br/>
quelli che avevano tenuto chiusi in carcere i tuoi figli,<br/>
per mezzo dei quali la luce incorruttibile della legge<br/>
doveva esser concessa al mondo.</p>
  <p class="testo_rientrato"><sup id="toc_412">5</sup>Poiché essi avevan deciso di uccidere i neonati dei santi<br/>
– e un solo bambino fu esposto e salvato –<br/>
per castigo eliminasti una moltitudine di loro figli<br/>
e li facesti perire tutti insieme nell’acqua impetuosa.<br/> <sup id="toc_413">6</sup>Quella notte fu preannunziata ai nostri padri,<br/>
perché sapendo a quali promesse avevano creduto,<br/>
stessero di buon animo.<br/> <sup id="toc_414">7</sup>Il tuo popolo si attendeva<br/>
la salvezza dei giusti come lo sterminio dei nemici.<br/> <sup id="toc_415">8</sup>Difatti come punisti gli avversari,<br/>
così ci rendesti gloriosi, chiamandoci a te.<br/> <sup id="toc_416">9</sup>I figli santi dei giusti offrivano sacrifici in segreto<br/>
e si imposero, concordi, questa legge divina:<br/>
i santi avrebbero partecipato ugualmente<br/>
ai beni e ai pericoli,<br/>
intonando prima i canti di lode dei padri.<br/> <sup id="toc_417">10</sup>Faceva eco il grido confuso dei nemici<br/>
e si diffondeva il lamento di quanti piangevano i figli.<br/> <sup id="toc_418">11</sup>Con la stessa pena lo schiavo<br/>
era punito insieme con il padrone,<br/>
il popolano soffriva le stesse pene del re.<br/> <sup id="toc_419">12</sup>Tutti insieme, nello stesso modo,<br/>
ebbero innumerevoli morti,<br/>
e i vivi non bastavano a seppellirli<br/>
perché in un istante perì la loro più nobile prole.<br/> <sup id="toc_420">13</sup>Quelli rimasti increduli a tutto per via delle loro magie,<br/>
alla morte dei primogeniti confessarono<br/>
che questo popolo è figlio di Dio.<br/> <sup id="toc_421">14</sup>Mentre un profondo silenzio avvolgeva tutte le cose,<br/>
e la notte era a metà del suo corso,<br/> <sup id="toc_422">15</sup>la tua parola onnipotente dal cielo,<br/>
dal tuo trono regale, guerriero implacabile,<br/>
si lanciò in mezzo a quella terra di sterminio,<br/>
portando, come spada affilata, il tuo ordine inesorabile.<br/> <sup id="toc_423">16</sup>Fermatasi, riempì tutto di morte;<br/>
toccava il cielo e camminava sulla terra.<br/> <sup id="toc_424">17</sup>Allora improvvisi fantasmi di sogni terribili<br/>
li atterrivano;<br/>
timori impensabili piombarono su di loro.<br/> <sup id="toc_425">18</sup>Cadendo mezzi morti qua e là,<br/>
ognuno mostrava la causa della morte.<br/> <sup id="toc_426">19</sup>I loro sogni terrificanti li avevano preavvisati,<br/>
perché non morissero ignorando<br/>
il motivo delle loro sofferenze.</p>
  <p class="testo_rientrato"><sup id="toc_427">20</sup>La prova della morte colpì anche i giusti<br/>
e nel deserto ci fu strage di molti;<br/>
ma l’ira non durò a lungo,<br/> <sup id="toc_428">21</sup>perché un uomo incensurabile si affrettò a difenderli:<br/>
prese le armi del suo ministero,<br/>
la preghiera e il sacrificio espiatorio dell’incenso;<br/>
si oppose alla collera e mise fine alla sciagura,<br/>
mostrando che era tuo servitore.<br/> <sup id="toc_429">22</sup>Egli superò l’ira divina non con la forza del corpo,<br/>
né con l’efficacia delle armi;<br/>
ma con la parola placò colui che castigava,<br/>
ricordandogli i giuramenti e le alleanze dei padri.<br/> <sup id="toc_430">23</sup>I morti eran caduti a mucchi gli uni sugli altri,<br/>
quando egli, ergendosi lì in mezzo, arrestò l’ira<br/>
e le tagliò la strada che conduceva verso i viventi.<br/> <sup id="toc_431">24</sup>Sulla sua veste lunga fino ai piedi vi era tutto il mondo,<br/>
i nomi gloriosi dei padri intagliati<br/>
sui quattro ordini di pietre preziose<br/>
e la tua maestà sulla corona della sua testa.<br/> <sup id="toc_432">25</sup>Di fronte a questo lo sterminatore indietreggiò,<br/>
ebbe paura,<br/>
poiché un solo saggio della collera bastava.</p>
  <h3 id="toc_433">19</h3>
  <p class="testo_rientrato"><sup id="toc_434">1</sup>Sugli empi si riversò sino alla fine<br/>
uno sdegno implacabile,<br/>
perché Dio prevedeva anche il loro futuro,<br/> <sup id="toc_435">2</sup>che cioè, dopo aver loro permesso di andarsene<br/>
e averli fatti in fretta partire,<br/>
cambiato proposito, li avrebbero inseguiti.<br/> <sup id="toc_436">3</sup>Mentre infatti erano ancora occupati nei lutti<br/>
e piangevano sulle tombe dei morti,<br/>
presero un’altra decisione insensata,<br/>
e inseguirono come fuggitivi<br/>
coloro che già avevan pregato di partire.<br/> <sup id="toc_437">4</sup>Li spingeva a questo punto estremo un meritato destino,<br/>
che li gettò nell’oblio delle cose avvenute,<br/>
perché colmassero la punizione,<br/>
che ancora mancava ai loro tormenti,<br/> <sup id="toc_438">5</sup>e mentre il tuo popolo intraprendeva un viaggio straordinario,<br/>
essi incorressero in una morte singolare.<br/> <sup id="toc_439">6</sup>Tutta la creazione assumeva da capo,<br/>
nel suo genere, nuova forma,<br/>
obbedendo ai tuoi comandi,<br/>
perché i tuoi figli fossero preservati sani e salvi.<br/> <sup id="toc_440">7</sup>Si vide la nube coprire d’ombra l’accampamento,<br/>
terra asciutta apparire dove prima c’era acqua,<br/>
una strada libera aprirsi nel Mar Rosso<br/>
e una verdeggiante pianura in luogo dei flutti violenti;<br/> <sup id="toc_441">8</sup>per essa passò tutto il tuo popolo,<br/>
i protetti della tua mano,<br/>
spettatori di prodigi stupendi.<br/> <sup id="toc_442">9</sup>Come cavalli alla pastura,<br/>
come agnelli esultanti,<br/>
cantavano inni a te, Signore, che li avevi liberati.<br/> <sup id="toc_443">10</sup>Ricordavano ancora i fatti del loro esilio,<br/>
come la terra, invece di bestiame, produsse zanzare,<br/>
come il fiume, invece di pesci, riversò una massa di rane.<br/> <sup id="toc_444">11</sup>Più tardi videro anche una nuova produzione di uccelli,<br/>
quando, spinti dall’appetito, chiesero cibi delicati;<br/> <sup id="toc_445">12</sup>poiché, per appagarli, salirono dal mare le quaglie.</p>
  <p class="testo_rientrato"><sup id="toc_446">13</sup>Sui peccatori invece caddero i castighi<br/>
non senza segni premonitori di fulmini fragorosi;<br/>
essi soffrirono giustamente per la loro malvagità,<br/>
avendo nutrito un odio tanto profondo verso lo straniero.<br/> <sup id="toc_447">14</sup>Altri non accolsero ospiti sconosciuti;<br/>
ma costoro ridussero schiavi ospiti benemeriti.<br/> <sup id="toc_448">15</sup>Non solo: ci sarà per i primi un giudizio,<br/>
perché accolsero ostilmente dei forestieri;<br/> <sup id="toc_449">16</sup>ma quelli, dopo averli festosamente accolti,<br/>
poi, quando già partecipavano ai loro diritti<br/>
li oppressero con lavori durissimi.<br/> <sup id="toc_450">17</sup>Furono perciò colpiti da cecità,<br/>
come lo furono i primi alla porta del giusto,<br/>
quando avvolti fra tenebre fitte<br/>
ognuno cercava l’ingresso della propria porta.</p>
  <p class="testo_rientrato"><sup id="toc_451">18</sup>Difatti gli elementi scambiavano ordine fra loro,<br/>
come le note di un’arpa variano la specie del ritmo,<br/>
pur conservando sempre lo stesso tono.<br/>
E proprio questo si può dedurre<br/>
dalla attenta considerazione degli avvenimenti:<br/> <sup id="toc_452">19</sup>animali terrestri divennero acquatici,<br/>
quelli che nuotavano passarono sulla terra.<br/> <sup id="toc_453">20</sup>Il fuoco rafforzò nell’acqua la sua potenza<br/>
e l’acqua dimenticò la sua proprietà naturale di spegnere.<br/> <sup id="toc_454">21</sup>Le fiamme non consumavano le carni<br/>
di animali gracili, che vi camminavano dentro,<br/>
né scioglievano quella specie di cibo celeste,<br/>
simile alla brina e così facile a fondersi.</p>
  <p class="testo_rientrato"><sup id="toc_455">22</sup>In tutti i modi, o Signore, hai magnificato<br/>
e reso glorioso il tuo popolo<br/>
e non l’hai trascurato<br/>
assistendolo in ogni tempo e in ogni luogo.</p>
</body>
</html>