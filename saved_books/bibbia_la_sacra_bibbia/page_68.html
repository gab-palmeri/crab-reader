<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere di san Paolo</h1>
  <h2 id="toc_1">Seconda lettera a Timoteo</h2>
  <h3 id="toc_2">1</h3>
  <p><sup id="toc_3">1</sup>Paolo, apostolo di Cristo Gesù per volontà di Dio, per annunziare la promessa della vita in Cristo Gesù, <sup id="toc_4">2</sup>al diletto figlio Timòteo: grazia, misericordia e pace da parte di Dio Padre e di Cristo Gesù Signore nostro.</p>
  <p><sup id="toc_5">3</sup>Ringrazio Dio, che io servo con coscienza pura come i miei antenati, ricordandomi sempre di te nelle mie preghiere, notte e giorno; <sup id="toc_6">4</sup>mi tornano alla mente le tue lacrime e sento la nostalgia di rivederti per essere pieno di gioia. <sup id="toc_7">5</sup>Mi ricordo infatti della tua fede schietta, fede che fu prima nella tua nonna Lòide, poi in tua madre Eunìce e ora, ne sono certo, anche in te.</p>
  <p><sup id="toc_8">6</sup>Per questo motivo ti ricordo di ravvivare il dono di Dio che è in te per l’imposizione delle mie mani. <sup id="toc_9">7</sup>Dio infatti non ci ha dato uno Spirito di timidezza, ma di forza, di amore e di saggezza. <sup id="toc_10">8</sup>Non vergognarti dunque della testimonianza da rendere al Signore nostro, né di me, che sono in carcere per lui; ma soffri anche tu insieme con me per il vangelo, aiutato dalla forza di Dio. <sup id="toc_11">9</sup>Egli infatti ci ha salvati e ci ha chiamati con una vocazione santa, non già in base alle nostre opere, ma secondo il suo proposito e la sua grazia; grazia che ci è stata data in Cristo Gesù fin dall’eternità, <sup id="toc_12">10</sup>ma è stata rivelata solo ora con l’apparizione del salvatore nostro Cristo Gesù, che ha vinto la morte e ha fatto risplendere la vita e l’immortalità per mezzo del vangelo, <sup id="toc_13">11</sup>del quale io sono stato costituito araldo, apostolo e maestro.</p>
  <p><sup id="toc_14">12</sup>È questa la causa dei mali che soffro, ma non me ne vergogno: so infatti a chi ho creduto e son convinto che egli è capace di conservare il mio deposito fino a quel giorno. <sup id="toc_15">13</sup>Prendi come modello le sane parole che hai udito da me, con la fede e la carità che sono in Cristo Gesù. <sup id="toc_16">14</sup>Custodisci il buon deposito con l’aiuto dello Spirito santo che abita in noi.</p>
  <p><sup id="toc_17">15</sup>Tu sai che tutti quelli dell’Asia, tra i quali Fìgelo ed Ermègene, mi hanno abbandonato. <sup id="toc_18">16</sup>Il Signore conceda misericordia alla famiglia di Onesìforo, perché egli mi ha più volte confortato e non s’è vergognato delle mie catene; <sup id="toc_19">17</sup>anzi, venuto a Roma, mi ha cercato con premura, finché mi ha trovato. <sup id="toc_20">18</sup>Gli conceda il Signore di trovare misericordia presso Dio in quel giorno. E quanti servizi egli ha reso in Èfeso, lo sai meglio di me.</p>
  <h3 id="toc_21">2</h3>
  <p><sup id="toc_22">1</sup>Tu dunque, figlio mio, attingi sempre forza nella grazia che è in Cristo Gesù <sup id="toc_23">2</sup>e le cose che hai udito da me in presenza di molti testimoni, trasmettile a persone fidate, le quali siano in grado di ammaestrare a loro volta anche altri.</p>
  <p><sup id="toc_24">3</sup>Insieme con me prendi anche tu la tua parte di sofferenze, come un buon soldato di Cristo Gesù. <sup id="toc_25">4</sup>Nessuno però, quando presta servizio militare, s’intralcia nelle faccende della vita comune, se vuol piacere a colui che l’ha arruolato. <sup id="toc_26">5</sup>Anche nelle gare atletiche, non riceve la corona se non chi ha lottato secondo le regole. <sup id="toc_27">6</sup>L’agricoltore poi che si affatica, dev’essere il primo a cogliere i frutti della terra. <sup id="toc_28">7</sup>Cerca di comprendere ciò che voglio dire; il Signore certamente ti darà intelligenza per ogni cosa.</p>
  <p><sup id="toc_29">8</sup>Ricordati che Gesù Cristo, della stirpe di Davide, è risuscitato dai morti, secondo il mio vangelo, <sup id="toc_30">9</sup>a causa del quale io soffro fino a portare le catene come un malfattore; ma la parola di Dio non è incatenata! <sup id="toc_31">10</sup>Perciò sopporto ogni cosa per gli eletti, perché anch’essi raggiungano la salvezza che è in Cristo Gesù, insieme alla gloria eterna. <sup id="toc_32">11</sup>Certa è questa parola:</p>
  <p class="testo_rientrato">Se moriamo con lui, vivremo anche con lui;<br/> <sup id="toc_33">12</sup>se con lui perseveriamo, con lui anche regneremo;<br/>
se lo rinneghiamo, anch’egli ci rinnegherà;<br/> <sup id="toc_34">13</sup>se noi manchiamo di fede, egli però rimane fedele,<br/>
perché non può rinnegare se stesso.</p>
  <p><sup id="toc_35">14</sup>Richiama alla memoria queste cose, scongiurandoli davanti a Dio di evitare le vane discussioni, che non giovano a nulla, se non alla perdizione di chi le ascolta. <sup id="toc_36">15</sup>Sfòrzati di presentarti davanti a Dio come un uomo degno di approvazione, un lavoratore che non ha di che vergognarsi, uno scrupoloso dispensatore della parola della verità. <sup id="toc_37">16</sup>Evita le chiacchiere profane, perché esse tendono a far crescere sempre più nell’empietà; <sup id="toc_38">17</sup>la parola di costoro infatti si propagherà come una cancrena. Fra questi ci sono Imenèo e Filèto, <sup id="toc_39">18</sup>i quali hanno deviato dalla verità, sostenendo che la risurrezione è già avvenuta e così sconvolgono la fede di alcuni. <sup id="toc_40">19</sup>Tuttavia il fondamento gettato da Dio sta saldo e porta questo sigillo: <i>Il Signore conosce i suoi</i>, e ancora: <i>Si allontani dall’iniquità chiunque invoca il nome del Signore.</i> <sup id="toc_41">20</sup>In una casa grande però non vi sono soltanto vasi d’oro e d’argento, ma anche di legno e di coccio; alcuni sono destinati ad usi nobili, altri per usi più spregevoli. <sup id="toc_42">21</sup>Chi si manterrà puro astenendosi da tali cose, sarà un vaso nobile, santificato, utile al padrone, pronto per ogni opera buona. <sup id="toc_43">22</sup>Fuggi le passioni giovanili; cerca la giustizia, la fede, la carità, la pace, insieme a quelli che invocano il Signore con cuore puro. <sup id="toc_44">23</sup>Evita inoltre le discussioni sciocche e non educative, sapendo che generano contese. <sup id="toc_45">24</sup>Un servo del Signore non dev’essere litigioso, ma mite con tutti, atto a insegnare, paziente nelle offese subite, <sup id="toc_46">25</sup>dolce nel riprendere gli oppositori, nella speranza che Dio voglia loro concedere di convertirsi, perché riconoscano la verità <sup id="toc_47">26</sup>e ritornino in sé sfuggendo al laccio del diavolo, che li ha presi nella rete perché facessero la sua volontà.</p>
  <h3 id="toc_48">3</h3>
  <p><sup id="toc_49">1</sup>Devi anche sapere che negli ultimi tempi verranno momenti difficili. <sup id="toc_50">2</sup>Gli uomini saranno egoisti, amanti del denaro, vanitosi, orgogliosi, bestemmiatori, ribelli ai genitori, ingrati, senza religione, <sup id="toc_51">3</sup>senza amore, sleali, maldicenti, intemperanti, intrattabili, nemici del bene, <sup id="toc_52">4</sup>traditori, sfrontati, accecati dall’orgoglio, attaccati ai piaceri più che a Dio, <sup id="toc_53">5</sup>con la parvenza della pietà, mentre ne hanno rinnegata la forza interiore. Guardati bene da costoro! <sup id="toc_54">6</sup>Al loro numero appartengono certi tali che entrano nelle case e accalappiano donnicciole cariche di peccati, mosse da passioni di ogni genere, <sup id="toc_55">7</sup>che stanno sempre lì ad imparare, senza riuscire mai a giungere alla conoscenza della verità. <sup id="toc_56">8</sup>Sull’esempio di Iannes e di Iambres che si opposero a Mosè, anche costoro si oppongono alla verità: uomini dalla mente corrotta e riprovati in materia di fede. <sup id="toc_57">9</sup>Costoro però non progrediranno oltre, perché la loro stoltezza sarà manifestata a tutti, come avvenne per quelli.</p>
  <p><sup id="toc_58">10</sup>Tu invece mi hai seguito da vicino nell’insegnamento, nella condotta, nei propositi, nella fede, nella magnanimità, nell’amore del prossimo, nella pazienza, <sup id="toc_59">11</sup>nelle persecuzioni, nelle sofferenze, come quelle che incontrai ad Antiòchia, a Icònio e a Listri. Tu sai bene quali persecuzioni ho sofferto. Eppure il Signore mi ha liberato da tutte. <sup id="toc_60">12</sup>Del resto, tutti quelli che vogliono vivere piamente in Cristo Gesù saranno perseguitati. <sup id="toc_61">13</sup>Ma i malvagi e gli impostori andranno sempre di male in peggio, ingannatori e ingannati nello stesso tempo. <sup id="toc_62">14</sup>Tu però rimani saldo in quello che hai imparato e di cui sei convinto, sapendo da chi l’hai appreso <sup id="toc_63">15</sup>e che fin dall’infanzia conosci le sacre Scritture: queste possono istruirti per la salvezza, che si ottiene per mezzo della fede in Cristo Gesù. <sup id="toc_64">16</sup>Tutta la Scrittura infatti è ispirata da Dio e utile per insegnare, convincere, correggere e formare alla giustizia, perché l’uomo di Dio sia completo e ben preparato per ogni opera buona.</p>
  <h3 id="toc_65">4</h3>
  <p><sup id="toc_66">1</sup>Ti scongiuro davanti a Dio e a Cristo Gesù che verrà a giudicare i vivi e i morti, per la sua manifestazione e il suo regno: <sup id="toc_67">2</sup>annunzia la parola, insisti in ogni occasione opportuna e non opportuna, ammonisci, rimprovera, esorta con ogni magnanimità e dottrina. <sup id="toc_68">3</sup>Verrà giorno, infatti, in cui non si sopporterà più la sana dottrina, ma, per il prurito di udire qualcosa, gli uomini si circonderanno di maestri secondo le proprie voglie, <sup id="toc_69">4</sup>rifiutando di dare ascolto alla verità per volgersi alle favole. <sup id="toc_70">5</sup>Tu però vigila attentamente, sappi sopportare le sofferenze, compi la tua opera di annunziatore del vangelo, adempi il tuo ministero.</p>
  <p><sup id="toc_71">6</sup>Quanto a me, il mio sangue sta per essere sparso in libagione ed è giunto il momento di sciogliere le vele. <sup id="toc_72">7</sup>Ho combattuto la buona battaglia, ho terminato la mia corsa, ho conservato la fede. <sup id="toc_73">8</sup>Ora mi resta solo la corona di giustizia che il Signore, giusto giudice, mi consegnerà in quel giorno; e non solo a me, ma anche a tutti coloro che attendono con amore la sua manifestazione.</p>
  <p><sup id="toc_74">9</sup>Cerca di venire presto da me, <sup id="toc_75">10</sup>perché Dema mi ha abbandonato avendo preferito il secolo presente ed è partito per Tessalonica; Crescente è andato in Galazia, Tito in Dalmazia. <sup id="toc_76">11</sup>Solo Luca è con me. Prendi Marco e portalo con te, perché mi sarà utile per il ministero. <sup id="toc_77">12</sup>Ho inviato Tìchico a Èfeso. <sup id="toc_78">13</sup>Venendo, portami il mantello che ho lasciato a Tròade in casa di Carpo e anche i libri, soprattutto le pergamene. <sup id="toc_79">14</sup>Alessandro, il ramaio, mi ha procurato molti mali. <i>Il Signore</i>
gli <i>renderà secondo le sue opere</i>; <sup id="toc_80">15</sup>guàrdatene anche tu, perché è stato un accanito avversario della nostra predicazione.</p>
  <p><sup id="toc_81">16</sup>Nella mia prima difesa in tribunale nessuno mi ha assistito; tutti mi hanno abbandonato. Non se ne tenga conto contro di loro. <sup id="toc_82">17</sup>Il Signore però mi è stato vicino e mi ha dato forza, perché per mio mezzo si compisse la proclamazione del messaggio e potessero sentirlo tutti i Gentili: e così fui liberato dalla bocca del leone. <sup id="toc_83">18</sup>Il Signore mi libererà da ogni male e mi salverà per il suo regno eterno; a lui la gloria nei secoli dei secoli. Amen.</p>
  <p><sup id="toc_84">19</sup>Saluta Prisca e Aquila e la famiglia di Onesìforo. <sup id="toc_85">20</sup>Eràsto è rimasto a Corinto; Tròfimo l’ho lasciato ammalato a Milèto. <sup id="toc_86">21</sup>Affrettati a venire prima dell’inverno.</p>
  <p>Ti salutano Eubùlo, Pudènte, Lino, Claudia e tutti i fratelli.</p>
  <p><sup id="toc_87">22</sup>Il Signore Gesù sia con il tuo spirito. La grazia sia con voi!</p>
</body>
</html>