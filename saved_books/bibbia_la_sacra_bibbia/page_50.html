<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri profetici</h1>
  <h2 id="toc_1">Aggeo</h2>
  <h3 id="toc_2">1</h3>
  <p><sup id="toc_3">1</sup>L’anno secondo del re Dario, il primo giorno del sesto mese, questa parola del Signore fu rivolta per mezzo del profeta Aggeo a Zorobabele figlio di Sealtièl, governatore della Giudea, e a Giosuè figlio di Iozedàk, sommo sacerdote.</p>
  <p><sup id="toc_4">2</sup>Così parla il Signore degli eserciti: Questo popolo dice: “Non è ancora venuto il tempo di ricostruire la casa del Signore!”. <sup id="toc_5">3</sup>Allora questa parola del Signore fu rivelata per mezzo del profeta Aggeo: <sup id="toc_6">4</sup>“Vi sembra questo il tempo di abitare tranquilli nelle vostre case ben coperte, mentre questa casa è ancora in rovina? <sup id="toc_7">5</sup>Ora, così dice il Signore degli eserciti: riflettete bene al vostro comportamento. <sup id="toc_8">6</sup>Avete seminato molto, ma avete raccolto poco; avete mangiato, ma non da togliervi la fame; avete bevuto, ma non fino a inebriarvi; vi siete vestiti, ma non vi siete riscaldati; l’operaio ha avuto il salario, ma per metterlo in un sacchetto forato. <sup id="toc_9">7</sup>Così dice il Signore degli eserciti: Riflettete bene al vostro comportamento! <sup id="toc_10">8</sup>Salite sul monte, portate legname, ricostruite la mia casa. In essa mi compiacerò e manifesterò la mia gloria – dice il Signore –. <sup id="toc_11">9</sup>Facevate assegnamento sul molto e venne il poco: ciò che portavate in casa io lo disperdevo. E perché? – dice il Signore degli eserciti –. Perché la mia casa è in rovina, mentre ognuno di voi si da’ premura per la propria casa. <sup id="toc_12">10</sup>Perciò su di voi i cieli hanno chiuso la rugiada e anche la terra ha diminuito il suo prodotto. <sup id="toc_13">11</sup>Ho chiamato la siccità sulla terra e sui monti, sul grano e sul vino nuovo, sull’olio e su quanto la terra produce, sugli uomini e sugli animali, su ogni prodotto delle mani”.</p>
  <p><sup id="toc_14">12</sup>Zorobabele figlio di Sealtièl, e Giosuè figlio di Iozedàk, sommo sacerdote, e tutto il resto del popolo ascoltarono la parola del Signore loro Dio e le parole del profeta Aggeo, secondo la volontà del Signore che lo aveva loro inviato, e il popolo ebbe timore del Signore. <sup id="toc_15">13</sup>Aggeo, messaggero del Signore, rivolto al popolo, disse secondo la missione del Signore: “Io sono con voi, oracolo del Signore”. <sup id="toc_16">14</sup>E il Signore destò lo spirito di Zorobabele figlio di Sealtièl governatore della Giudea e di Giosuè figlio di Iozedàk, sommo sacerdote, e di tutto il resto del popolo ed essi si mossero e intrapresero i lavori per la casa del Signore degli eserciti. <sup id="toc_17">15</sup>Questo avvenne il ventiquattro del sesto mese dell’anno secondo del re Dario.</p>
  <h3 id="toc_18">2</h3>
  <p><sup id="toc_19">1</sup>Il ventuno del settimo mese, questa parola del Signore fu rivelata per mezzo del profeta Aggeo: <sup id="toc_20">2</sup>Su, parla a Zorobabele figlio di Sealtièl, governatore della Giudea, a Giosuè figlio di Iozedàk, sommo sacerdote, e a tutto il resto del popolo: <sup id="toc_21">3</sup>Chi di voi è ancora in vita che abbia visto questa casa nel suo primitivo splendore? Ma ora in quali condizioni voi la vedete? In confronto a quella, non è forse ridotta a un nulla ai vostri occhi? <sup id="toc_22">4</sup>Ora, coraggio, Zorobabele – oracolo del Signore – coraggio, Giosuè figlio di Iozedàk, sommo sacerdote; coraggio, popolo tutto del paese, dice il Signore, e al lavoro, perché io sono con voi – oracolo del Signore degli eserciti – <sup id="toc_23">5</sup>secondo la parola dell’alleanza che ho stipulato con voi quando siete usciti dall’Egitto; il mio spirito sarà con voi, non temete.</p>
  <p><sup id="toc_24">6</sup>Dice infatti il Signore degli eserciti: Ancora un po’ di tempo e io scuoterò il cielo e la terra, il mare e la terraferma. <sup id="toc_25">7</sup>Scuoterò tutte le nazioni e affluiranno le ricchezze di tutte le genti e io riempirò questa casa della mia gloria, dice il Signore degli eserciti. <sup id="toc_26">8</sup>L’argento è mio e mio è l’oro, dice il Signore degli eserciti. <sup id="toc_27">9</sup>La gloria futura di questa casa sarà più grande di quella di una volta, dice il Signore degli eserciti; in questo luogo porrò la pace – oracolo del Signore degli eserciti –.</p>
  <p><sup id="toc_28">10</sup>Il ventiquattro del nono mese, secondo anno di Dario, questa parola del Signore fu rivelata per mezzo del profeta Aggeo: <sup id="toc_29">11</sup>Dice il Signore degli eserciti: Interroga i sacerdoti intorno alla legge e chiedi loro: <sup id="toc_30">12</sup>Se uno in un lembo del suo vestito porta carne consacrata e con il lembo tocca il pane, il companatico, il vino, l’olio o qualunque altro cibo, questo verrà santificato? No, risposero i sacerdoti. <sup id="toc_31">13</sup>Aggeo soggiunse: “Se uno che è contaminato per il contatto di un cadavere tocca una di quelle cose, sarà essa immonda?” “Sì”, risposero i sacerdoti, “è immonda”. <sup id="toc_32">14</sup>Ora riprese Aggeo: “Tale è questo popolo, tale è questa nazione davanti a me – oracolo del Signore – e tale è ogni lavoro delle loro mani; anzi, anche ciò che qui mi offrono è immondo”.</p>
  <p><sup id="toc_33">15</sup>Ora, pensate, da oggi e per l’avvenire: prima che si cominciasse a porre pietra sopra pietra nel tempio del Signore, <sup id="toc_34">16</sup>come andavano le vostre cose? Si andava a un mucchio da cui si attendevano venti misure di grano e ce n’erano dieci; si andava a un tino da cinquanta barili e ce n’erano venti. <sup id="toc_35">17</sup>Io vi ho colpiti con la ruggine, con il carbonchio e con la grandine in tutti i lavori delle vostre mani, ma voi non siete ritornati a me – parola del Signore –. <sup id="toc_36">18</sup>Considerate bene da oggi in poi (dal ventiquattro del nono mese, cioè dal giorno in cui si posero le fondamenta del tempio del Signore), <sup id="toc_37">19</sup>se il grano verrà a mancare nei granai, se la vite, il fico, il melograno, l’olivo non daranno più i loro frutti. Da oggi in poi io vi benedirò!</p>
  <p><sup id="toc_38">20</sup>Il ventiquattro del mese questa parola del Signore fu rivolta una seconda volta ad Aggeo: <sup id="toc_39">21</sup>“Parla a Zorobabele, governatore della Giudea, e digli: Scuoterò il cielo e la terra, <sup id="toc_40">22</sup>abbatterò il trono dei regni e distruggerò la potenza dei regni delle nazioni , rovescerò i carri e i loro equipaggi: cadranno cavalli e cavalieri; ognuno verrà trafitto dalla spada del proprio fratello. <sup id="toc_41">23</sup>In quel giorno – oracolo del Signore degli eserciti – io ti prenderò, Zorobabele figlio di Sealtièl mio servo, dice il Signore, e ti porrò come un sigillo, perché io ti ho eletto, dice il Signore degli eserciti”.</p>
</body>
</html>