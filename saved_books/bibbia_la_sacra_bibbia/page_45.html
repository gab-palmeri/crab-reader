<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri profetici</h1>
  <h2 id="toc_1">Giona</h2>
  <h3 id="toc_2">1</h3>
  <p><sup id="toc_3">1</sup>Fu rivolta a Giona figlio di Amittai questa parola del Signore: <sup id="toc_4">2</sup>“Alzati, va’ a Ninive la grande città e in essa proclama che la loro malizia è salita fino a me”. <sup id="toc_5">3</sup>Giona però si mise in cammino per fuggire a Tarsis, lontano dal Signore. Scese a Giaffa, dove trovò una nave diretta a Tarsis. Pagato il prezzo del trasporto, s’imbarcò con loro per Tarsis, lontano dal Signore.</p>
  <p><sup id="toc_6">4</sup>Ma il Signore scatenò sul mare un forte vento e ne venne in mare una tempesta tale che la nave stava per sfasciarsi. <sup id="toc_7">5</sup>I marinai impauriti invocavano ciascuno il proprio dio e gettarono a mare quanto avevano sulla nave per alleggerirla. Intanto Giona, sceso nel luogo più riposto della nave, si era coricato e dormiva profondamente. <sup id="toc_8">6</sup>Gli si avvicinò il capo dell’equipaggio e gli disse: “Che cos’hai così addormentato? Alzati, invoca il tuo Dio! Forse Dio si darà pensiero di noi e non periremo”. <sup id="toc_9">7</sup>Quindi dissero fra di loro: “Venite, gettiamo le sorti per sapere per colpa di chi ci è capitata questa sciagura”. Tirarono a sorte e la sorte cadde su Giona.</p>
  <p><sup id="toc_10">8</sup>Gli domandarono: “Spiegaci dunque per causa di chi abbiamo questa sciagura. Qual è il tuo mestiere? Da dove vieni? Qual è il tuo paese? A quale popolo appartieni?”. <sup id="toc_11">9</sup>Egli rispose: “Sono Ebreo e venero il Signore Dio del cielo, il quale ha fatto il mare e la terra”. <sup id="toc_12">10</sup>Quegli uomini furono presi da grande timore e gli domandarono: “Che cosa hai fatto?”. Quegli uomini infatti erano venuti a sapere che egli fuggiva il Signore, perché lo aveva loro raccontato. <sup id="toc_13">11</sup>Essi gli dissero: “Che cosa dobbiamo fare di te perché si calmi il mare, che è contro di noi?”. Infatti il mare infuriava sempre più. <sup id="toc_14">12</sup>Egli disse loro: “Prendetemi e gettatemi in mare e si calmerà il mare che ora è contro di voi, perché io so che questa grande tempesta vi ha colto per causa mia”. <sup id="toc_15">13</sup>Quegli uomini cercavano a forza di remi di raggiungere la spiaggia, ma non ci riuscivano perché il mare andava sempre più crescendo contro di loro. <sup id="toc_16">14</sup>Allora implorarono il Signore e dissero: “Signore, fa’ che noi non periamo a causa della vita di questo uomo e non imputarci il sangue innocente poiché tu, Signore, agisci secondo il tuo volere”. <sup id="toc_17">15</sup>Presero Giona e lo gettarono in mare e il mare placò la sua furia. <sup id="toc_18">16</sup>Quegli uomini ebbero un grande timore del Signore, offrirono sacrifici al Signore e fecero voti.</p>
  <h3 id="toc_19">2</h3>
  <p><sup id="toc_20">1</sup>Ma il Signore dispose che un grosso pesce inghiottisse Giona; Giona restò nel ventre del pesce tre giorni e tre notti. <sup id="toc_21">2</sup>Dal ventre del pesce Giona pregò il Signore suo Dio <sup id="toc_22">3</sup>e disse:</p>
  <p class="testo_rientrato">“Nella mia angoscia ho invocato il Signore<br/>
ed egli mi ha esaudito;<br/>
dal profondo degli inferi ho gridato<br/>
e tu hai ascoltato la mia voce.<br/> <sup id="toc_23">4</sup>Mi hai gettato nell’abisso, nel cuore del mare<br/>
e le correnti mi hanno circondato;<br/>
tutti i tuoi flutti e le tue onde<br/>
sono passati sopra di me.<br/> <sup id="toc_24">5</sup>Io dicevo: Sono scacciato<br/>
lontano dai tuoi occhi;<br/>
eppure tornerò a guardare il tuo santo tempio.<br/> <sup id="toc_25">6</sup>Le acque mi hanno sommerso fino alla gola,<br/>
l’abisso mi ha avvolto,<br/>
l’alga si è avvinta al mio capo.<br/> <sup id="toc_26">7</sup>Sono sceso alle radici dei monti,<br/>
la terra ha chiuso le sue spranghe<br/>
dietro a me per sempre.<br/>
Ma tu hai fatto risalire dalla fossa la mia vita,<br/>
Signore mio Dio.<br/> <sup id="toc_27">8</sup>Quando in me sentivo venir meno la vita,<br/>
ho ricordato il Signore.<br/>
La mia preghiera è giunta fino a te,<br/>
fino alla tua santa dimora.<br/> <sup id="toc_28">9</sup>Quelli che onorano vane nullità<br/>
abbandonano il loro amore.<br/> <sup id="toc_29">10</sup>Ma io con voce di lode offrirò a te un sacrificio<br/>
e adempirò il voto che ho fatto;<br/>
la salvezza viene dal Signore”.</p>
  <p><sup id="toc_30">11</sup>E il Signore comandò al pesce ed esso rigettò Giona sull’asciutto.</p>
  <h3 id="toc_31">3</h3>
  <p><sup id="toc_32">1</sup>Fu rivolta a Giona una seconda volta questa parola del Signore: <sup id="toc_33">2</sup>“Alzati, va’ a Ninive la grande città e annunzia loro quanto ti dirò”. <sup id="toc_34">3</sup>Giona si alzò e andò a Ninive secondo la parola del Signore. Ninive era una città molto grande, di tre giornate di cammino. <sup id="toc_35">4</sup>Giona cominciò a percorrere la città, per un giorno di cammino e predicava: “Ancora quaranta giorni e Ninive sarà distrutta”. <sup id="toc_36">5</sup>I cittadini di Ninive credettero a Dio e bandirono un digiuno, vestirono il sacco, dal più grande al più piccolo. <sup id="toc_37">6</sup>Giunta la notizia fino al re di Ninive, egli si alzò dal trono, si tolse il manto, si coprì di sacco e si mise a sedere sulla cenere. <sup id="toc_38">7</sup>Poi fu proclamato in Ninive questo decreto, per ordine del re e dei suoi grandi: “Uomini e animali, grandi e piccoli, non gustino nulla, non pascolino, non bevano acqua. <sup id="toc_39">8</sup>Uomini e bestie si coprano di sacco e si invochi Dio con tutte le forze; ognuno si converta dalla sua condotta malvagia e dalla violenza che è nelle sue mani. <sup id="toc_40">9</sup>Chi sa che Dio non cambi, si impietosisca, deponga il suo ardente sdegno sì che noi non moriamo?”. <sup id="toc_41">10</sup>Dio vide le loro opere, che cioè si erano convertiti dalla loro condotta malvagia, e Dio si impietosì riguardo al male che aveva minacciato di fare loro e non lo fece.</p>
  <h3 id="toc_42">4</h3>
  <p><sup id="toc_43">1</sup>Ma Giona ne provò grande dispiacere e ne fu indispettito. <sup id="toc_44">2</sup>Pregò il Signore: “Signore, non era forse questo che dicevo quand’ero nel mio paese? Per ciò mi affrettai a fuggire a Tarsis; perché so che tu sei un Dio misericordioso e clemente, longanime, di grande amore e che ti lasci impietosire riguardo al male minacciato. <sup id="toc_45">3</sup>Or dunque, Signore, toglimi la vita, perché meglio è per me morire che vivere!”. <sup id="toc_46">4</sup>Ma il Signore gli rispose: “Ti sembra giusto essere sdegnato così?”.</p>
  <p><sup id="toc_47">5</sup>Giona allora uscì dalla città e sostò a oriente di essa. Si fece lì un riparo di frasche e vi si mise all’ombra in attesa di vedere ciò che sarebbe avvenuto nella città. <sup id="toc_48">6</sup>Allora il Signore Dio fece crescere una pianta di ricino al di sopra di Giona per fare ombra sulla sua testa e liberarlo dal suo male. Giona provò una grande gioia per quel ricino.</p>
  <p><sup id="toc_49">7</sup>Ma il giorno dopo, allo spuntar dell’alba, Dio mandò un verme a rodere il ricino e questo si seccò. <sup id="toc_50">8</sup>Quando il sole si fu alzato, Dio fece soffiare un vento d’oriente, afoso. Il sole colpì la testa di Giona, che si sentì venir meno e chiese di morire, dicendo: “Meglio per me morire che vivere”.</p>
  <p><sup id="toc_51">9</sup>Dio disse a Giona: “Ti sembra giusto essere così sdegnato per una pianta di ricino?”. Egli rispose: “Sì, è giusto; ne sono sdegnato al punto da invocare la morte!”. <sup id="toc_52">10</sup>Ma il Signore gli rispose: “Tu ti dai pena per quella pianta di ricino per cui non hai fatto nessuna fatica e che tu non hai fatto spuntare, che in una notte è cresciuta e in una notte è perita: <sup id="toc_53">11</sup>e io non dovrei aver pietà di Ninive, quella grande città, nella quale sono più di centoventimila persone, che non sanno distinguere fra la mano destra e la sinistra, e una grande quantità di animali?”.</p>
</body>
</html>