<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri profetici</h1>
  <h2 id="toc_1">Abacuc</h2>
  <h3 id="toc_2">1</h3>
  <p><sup id="toc_3">1</sup>Oracolo che ebbe in visione il profeta Abacuc.</p>
  <p class="testo_rientrato"><sup id="toc_4">2</sup>Fino a quando, Signore, implorerò<br/>
e non ascolti,<br/>
a te alzerò il grido: “Violenza!”<br/>
e non soccorri?<br/> <sup id="toc_5">3</sup>Perché mi fai vedere l’iniquità<br/>
e resti spettatore dell’oppressione?<br/>
Ho davanti rapina e violenza<br/>
e ci sono liti e si muovono contese.<br/> <sup id="toc_6">4</sup>Non ha più forza la legge,<br/>
né mai si afferma il diritto.<br/>
L’empio infatti raggira il giusto<br/>
e il giudizio ne esce stravolto.</p>
  <p class="testo_rientrato"><sup id="toc_7">5</sup>Guardate fra i popoli e osservate,<br/>
inorridite e ammutolite:<br/>
c’è chi compirà ai vostri giorni una cosa<br/>
che a raccontarla non sarebbe creduta.<br/> <sup id="toc_8">6</sup>Ecco, io faccio sorgere i Caldei,<br/>
popolo feroce e impetuoso,<br/>
che percorre ampie regioni<br/>
per occupare sedi non sue.<br/> <sup id="toc_9">7</sup>Egli è feroce e terribile,<br/>
da lui esce<br/>
il suo diritto e la sua grandezza.<br/> <sup id="toc_10">8</sup>Più veloci dei leopardi sono i suoi cavalli,<br/>
più agili dei lupi della sera.<br/>
Balzano i suoi destrieri, venuti da lontano,<br/>
volano come aquila che piomba per divorare.<br/> <sup id="toc_11">9</sup>Tutti avanzano per la rapina.<br/>
La loro faccia è infuocata come il vento d’oriente,<br/>
ammassano i prigionieri come la sabbia.<br/> <sup id="toc_12">10</sup>Egli dei re si fa beffe,<br/>
e dei capi si ride;<br/>
si fa gioco di ogni fortezza,<br/>
assale una città e la conquista.<br/> <sup id="toc_13">11</sup>Poi muta corso il vento: passa e paga il fio.<br/>
Questa la potenza del mio Dio!</p>
  <p class="testo_rientrato"><sup id="toc_14">12</sup>Non sei tu fin da principio, Signore,<br/>
il mio Dio, il mio Santo?<br/>
Noi non moriremo, Signore.<br/>
Tu lo hai scelto per far giustizia,<br/>
l’hai reso forte, o Roccia, per castigare.<br/> <sup id="toc_15">13</sup>Tu dagli occhi così puri<br/>
che non puoi vedere il male<br/>
e non puoi guardare l’iniquità,<br/>
perché, vedendo i malvagi, taci<br/>
mentre l’empio ingoia il giusto?<br/> <sup id="toc_16">14</sup>Tu tratti gli uomini come pesci del mare,<br/>
come un verme che non ha padrone.<br/> <sup id="toc_17">15</sup>Egli li prende tutti all’amo,<br/>
li tira su con il giacchio,<br/>
li raccoglie nella rete,<br/>
e contento ne gode.<br/> <sup id="toc_18">16</sup>Perciò offre sacrifici alla sua rete<br/>
e brucia incenso al suo giacchio,<br/>
perché fanno grassa la sua parte<br/>
e succulente le sue vivande.<br/> <sup id="toc_19">17</sup>Continuerà dunque a vuotare il giacchio<br/>
e a massacrare le genti senza pietà?</p>
  <h3 id="toc_20">2</h3>
  <p class="testo_rientrato"><sup id="toc_21">1</sup>Mi metterò di sentinella,<br/>
in piedi sulla fortezza,<br/>
a spiare, per vedere che cosa mi dirà,<br/>
che cosa risponderà ai miei lamenti.<br/> <sup id="toc_22">2</sup>Il Signore rispose e mi disse:<br/>
“Scrivi la visione<br/>
e incidila bene sulle tavolette<br/>
perché la si legga speditamente.<br/> <sup id="toc_23">3</sup>È una visione che attesta un termine,<br/>
parla di una scadenza e non mentisce;<br/>
se indugia, attendila,<br/>
perché certo verrà e non tarderà”.<br/> <sup id="toc_24">4</sup>Ecco, soccombe colui che non ha l’animo retto,<br/>
mentre il giusto vivrà per la sua fede.</p>
  <p class="testo_rientrato"><sup id="toc_25">5</sup>La ricchezza rende malvagi; il superbo non sussisterà;<br/>
spalanca come gli inferi le sue fauci<br/>
e, come la morte, non si sazia,<br/>
attira a sé tutti i popoli,<br/>
raduna per sé tutte le genti.<br/> <sup id="toc_26">6</sup>Forse che tutti non lo canzoneranno,<br/>
non faranno motteggi per lui?<br/>
Diranno:</p>
  <p class="testo_rientrato">Guai a chi accumula ciò che non è suo,<br/>
– e fino a quando? –<br/>
e si carica di pegni!<br/> <sup id="toc_27">7</sup>Forse che non sorgeranno a un tratto i tuoi creditori,<br/>
non si sveglieranno i tuoi esattori<br/>
e tu diverrai loro preda?<br/> <sup id="toc_28">8</sup>Poiché tu hai spogliato molte genti,<br/>
gli altri popoli spoglieranno te,<br/>
a causa del sangue umano versato,<br/>
della violenza fatta alla regione,<br/>
alla città e ai suoi abitanti.</p>
  <p class="testo_rientrato"><sup id="toc_29">9</sup>Guai a chi è avido di lucro, sventura per la sua casa,<br/>
per mettere il nido in luogo alto,<br/>
e sfuggire alla stretta della sventura.<br/> <sup id="toc_30">10</sup>Hai decretato il disonore alla tua casa;<br/>
hai soppresso popoli numerosi,<br/>
hai fatto del male contro te stesso.<br/> <sup id="toc_31">11</sup>La pietra infatti griderà dalla parete<br/>
e dal tavolato risponderà la trave.</p>
  <p class="testo_rientrato"><sup id="toc_32">12</sup>Guai a chi costruisce una città sul sangue<br/>
e fonda un castello sull’iniquità.<br/> <sup id="toc_33">13</sup>Non è forse volere del Signore degli eserciti<br/>
che i popoli fatichino per il fuoco<br/>
e le nazioni si stanchino per un nulla?<br/> <sup id="toc_34">14</sup>Poiché, come le acque colmano il mare,<br/>
così la terra dovrà riempirsi<br/>
di conoscenza della gloria del Signore.</p>
  <p class="testo_rientrato"><sup id="toc_35">15</sup>Guai a chi fa bere i suoi vicini<br/>
versando veleno per ubriacarli<br/>
e scoprire le loro nudità.<br/> <sup id="toc_36">16</sup>Ti sei saziato di vergogna, non di gloria.<br/>
Bevi, e ti colga il capogiro.<br/>
Si riverserà su di te il calice della destra del Signore<br/>
e la vergogna sopra il tuo onore,<br/> <sup id="toc_37">17</sup>poiché lo scempio fatto al Libano ricadrà su di te<br/>
e il massacro degli animali ti colmerà di spavento,<br/>
a causa del sangue umano versato,<br/>
della violenza fatta alla regione,<br/>
alla città e a tutti i suoi abitanti.<br/> <sup id="toc_38">18</sup>A che giova un idolo<br/>
perché l’artista si dia pena di scolpirlo?<br/>
O una statua fusa o un oracolo falso,<br/>
perché l’artista confidi in essi,<br/>
scolpendo idoli muti?</p>
  <p class="testo_rientrato"><sup id="toc_39">19</sup>Guai a chi dice al legno: “Svegliati”,<br/>
e alla pietra muta: “Alzati”.<br/>
Ecco, è ricoperta d’oro e d’argento<br/>
ma dentro non c’è soffio vitale.<br/> <sup id="toc_40">20</sup>Il Signore risiede nel suo santo tempio.<br/>
Taccia, davanti a lui, tutta la terra!</p>
  <h3 id="toc_41">3</h3>
  <p><sup id="toc_42">1</sup>Preghiera del profeta Àbacuc, in tono di lamentazione.</p>
  <p class="testo_rientrato"><sup id="toc_43">2</sup>Signore, ho ascoltato il tuo annunzio,<br/>
Signore, ho avuto timore della tua opera.<br/>
Nel corso degli anni manifestala<br/>
falla conoscere nel corso degli anni.<br/>
Nello sdegno ricordati di avere clemenza.</p>
  <p class="testo_rientrato"><sup id="toc_44">3</sup>Dio viene da Teman, il Santo dal monte Paràn.<br/>
La sua maestà ricopre i cieli,<br/>
delle sue lodi è piena la terra.<br/> <sup id="toc_45">4</sup>Il suo splendore è come la luce,<br/>
bagliori di folgore escono dalle sue mani:<br/>
là si cela la sua potenza.<br/> <sup id="toc_46">5</sup>Davanti a lui avanza la peste,<br/>
la febbre ardente segue i suoi passi.<br/> <sup id="toc_47">6</sup>Si arresta e scuote la terra,<br/>
guarda e fa tremare le genti;<br/>
le montagne eterne s’infrangono,<br/>
e i colli antichi si abbassano:<br/>
i suoi sentieri nei secoli.<br/> <sup id="toc_48">7</sup>Ho visto i padiglioni di Cusàn in preda a spavento,<br/>
sono agitate le tende di Madian.</p>
  <p class="testo_rientrato"><sup id="toc_49">8</sup>Forse contro i fiumi, Signore,<br/>
contro i fiumi si accende la tua ira<br/>
o contro il mare è il tuo furore,<br/>
quando tu monti sopra i tuoi cavalli,<br/>
sopra i carri della tua vittoria?<br/> <sup id="toc_50">9</sup>Tu estrai il tuo arco e ne sazi di saette la corda.<br/>
Fai erompere la terra in torrenti;<br/> <sup id="toc_51">10</sup>i monti ti vedono e tremano,<br/>
un uragano di acque si riversa,<br/>
l’abisso fa sentire la sua voce.<br/>
In alto il sole tralascia di mostrarsi,<br/> <sup id="toc_52">11</sup>e la luna resta nella sua dimora,<br/>
fuggono al bagliore delle tue saette,<br/>
allo splendore folgorante della tua lancia.<br/> <sup id="toc_53">12</sup>Sdegnato attraversi la terra,<br/>
adirato calpesti le genti.<br/> <sup id="toc_54">13</sup>Sei uscito per salvare il tuo popolo,<br/>
per salvare il tuo consacrato.<br/>
Hai demolito la cima della casa dell’empio,<br/>
l’hai scalzata fino alle fondamenta.<br/> <sup id="toc_55">14</sup>Con i tuoi dardi hai trafitto il capo dei suoi guerrieri<br/>
che irrompevano per disperdermi<br/>
con la gioia di chi divora il povero di nascosto.<br/> <sup id="toc_56">15</sup>Hai affogato nel mare i suoi cavalli<br/>
nella melma di grandi acque.</p>
  <p class="testo_rientrato"><sup id="toc_57">16</sup>Ho udito e fremette il mio cuore,<br/>
a tal voce tremò il mio labbro,<br/>
la carie entra nelle mie ossa<br/>
e sotto di me tremano i miei passi.<br/>
Sospiro al giorno dell’angoscia<br/>
che verrà contro il popolo che ci opprime.<br/> <sup id="toc_58">17</sup>Il fico infatti non germoglierà,<br/>
nessun prodotto daranno le viti,<br/>
cesserà il raccolto dell’olivo,<br/>
i campi non daranno più cibo,<br/>
i greggi spariranno dagli ovili<br/>
e le stalle rimarranno senza buoi.<br/> <sup id="toc_59">18</sup>Ma io gioirò nel Signore,<br/>
esulterò in Dio mio salvatore.<br/> <sup id="toc_60">19</sup>Il Signore Dio è la mia forza,<br/>
egli rende i miei piedi come quelli delle cerve<br/>
e sulle alture mi fa camminare.</p>
  <p class="testo_rientrato"><i>Per il maestro del coro. Su strumenti a corda.</i></p>
</body>
</html>