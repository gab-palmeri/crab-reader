<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Antico Testamento: I libri profetici</h1>
  <h2 id="toc_1">Malachia</h2>
  <h3 id="toc_2">1</h3>
  <p><sup id="toc_3">1</sup>Oracolo. Parola del Signore a Israele per mezzo di Malachia. <sup id="toc_4">2</sup>Vi ho amati, dice il Signore. E voi dite: “Come ci hai amati?”. Non era forse Esaù fratello di Giacobbe? – oracolo del Signore – Eppure ho amato Giacobbe <sup id="toc_5">3</sup>e ho odiato Esaù. Ho fatto dei suoi monti un deserto e ho dato la sua eredità agli sciacalli del deserto. <sup id="toc_6">4</sup>Se Edom dicesse: “Siamo stati distrutti, ma ci rialzeremo dalle nostre rovine!”, il Signore degli eserciti dichiara: Essi ricostruiranno: ma io demolirò. Saranno chiamati Regione empia e Popolo contro cui il Signore è adirato per sempre. <sup id="toc_7">5</sup>I vostri occhi lo vedranno e voi direte: “Grande è il Signore anche al di là dei confini d’Israele”.</p>
  <p><sup id="toc_8">6</sup>Il figlio onora suo padre e il servo rispetta il suo padrone. Se io sono padre, dov’è l’onore che mi spetta? Se sono il padrone, dov’è il timore di me? Dice il Signore degli eserciti a voi, sacerdoti, che disprezzate il mio nome. Voi domandate: “Come abbiamo disprezzato il tuo nome?”. <sup id="toc_9">7</sup>Offrite sul mio altare un cibo contaminato e dite: “Come ti abbiamo contaminato?”. Quando voi dite: “La tavola del Signore è spregevole” <sup id="toc_10">8</sup>e offrite un animale cieco in sacrificio, non è forse un male? Quando voi offrite un animale zoppo o malato, non è forse un male? Offritelo pure al vostro governatore: pensate che l’accetterà o che vi sarà grato? Dice il Signore degli eserciti.</p>
  <p><sup id="toc_11">9</sup>Ora supplicate pure Dio perché abbia pietà di voi! Se fate tali cose, dovrebbe mostrarsi favorevole a voi? Dice il Signore degli eserciti. <sup id="toc_12">10</sup>Oh, ci fosse fra di voi chi chiude le porte, perché non arda più invano il mio altare! Non mi compiaccio di voi, dice il Signore degli eserciti, non accetto l’offerta delle vostre mani! <sup id="toc_13">11</sup>Poiché dall’oriente all’occidente grande è il mio nome fra le genti e in ogni luogo è offerto incenso al mio nome e una oblazione pura, perché grande è il mio nome fra le genti, dice il Signore degli eserciti. <sup id="toc_14">12</sup>Ma voi lo profanate quando dite: “La tavola del Signore è contaminata e spregevole ciò che v’è sopra, il suo cibo”. <sup id="toc_15">13</sup>Voi aggiungete: “Ah! che pena!”. Voi mi disprezzate, dice il Signore degli eserciti, e offrite animali rubati, zoppi, malati e li portate in offerta! Posso io gradirla dalle vostre mani? Dice il Signore. <sup id="toc_16">14</sup>Maledetto il fraudolento che ha nel gregge un maschio, ne fa voto e poi mi sacrifica una bestia difettosa. Poiché io sono un re grande, dice il Signore degli eserciti, e il mio nome è terribile fra le nazioni.</p>
  <h3 id="toc_17">2</h3>
  <p><sup id="toc_18">1</sup>Ora a voi questo monito, o sacerdoti. <sup id="toc_19">2</sup>Se non mi ascolterete e non vi prenderete a cuore di dar gloria al mio nome, dice il Signore degli eserciti, manderò su di voi la maledizione e cambierò in maledizione le vostre benedizioni. Anzi le ho già maledette, perché nessuno tra di voi se la prende a cuore.</p>
  <p class="testo_rientrato"><sup id="toc_20">3</sup>Ecco, io spezzerò il vostro braccio<br/>
e spanderò sulla vostra faccia escrementi,<br/>
gli escrementi delle vittime<br/>
immolate nelle vostre solennità,<br/>
perché siate spazzati via insieme con essi.<br/> <sup id="toc_21">4</sup>Così saprete che io ho diretto a voi questo monito,<br/>
perché c’è anche un’alleanza fra me e Levi,<br/>
dice il Signore degli eserciti.<br/> <sup id="toc_22">5</sup>La mia alleanza con lui<br/>
era alleanza di vita e di benessere<br/>
e io glieli concessi; alleanza di timore<br/>
ed egli mi temette ed ebbe riverenza del mio nome.<br/> <sup id="toc_23">6</sup>Un insegnamento fedele era sulla sua bocca,<br/>
né c’era falsità sulle sue labbra;<br/>
con pace e rettitudine ha camminato davanti a me<br/>
e ha trattenuto molti dal male.<br/> <sup id="toc_24">7</sup>Infatti le labbra del sacerdote<br/>
devono custodire la scienza<br/>
e dalla sua bocca si ricerca l’istruzione,<br/>
perché egli è messaggero del Signore degli eserciti.<br/> <sup id="toc_25">8</sup>Voi invece vi siete allontanati dalla retta via<br/>
e siete stati d’inciampo a molti<br/>
con il vostro insegnamento;<br/>
avete rotto l’alleanza di Levi,<br/>
dice il Signore degli eserciti.<br/> <sup id="toc_26">9</sup>Perciò anch’io vi ho reso spregevoli<br/>
e abbietti davanti a tutto il popolo,<br/>
perché non avete osservato le mie disposizioni<br/>
e avete usato parzialità riguardo alla legge.</p>
  <p><sup id="toc_27">10</sup>Non abbiamo forse tutti noi un solo Padre? Forse non ci ha creati un unico Dio? Perché dunque agire con perfidia l’uno contro l’altro profanando l’alleanza dei nostri padri? <sup id="toc_28">11</sup>Giuda è stato sleale e l’abominio è stato commesso in Israele e in Gerusalemme. Giuda infatti ha osato profanare il santuario caro al Signore e ha sposato le figlie d’un dio straniero! <sup id="toc_29">12</sup>Elimini il Signore chi ha agito così dalle tende di Giacobbe, il testimone e il mallevadore, e colui che offre l’offerta al Signore degli eserciti.</p>
  <p><sup id="toc_30">13</sup>Un’altra cosa fate ancora; voi coprite di lacrime, di pianti e di sospiri l’altare del Signore, perché egli non guarda all’offerta, né la gradisce con benevolenza dalle vostre mani. <sup id="toc_31">14</sup>E chiedete: Perché? Perché il Signore è testimone fra te e la donna della tua giovinezza, che ora perfidamente tradisci, mentr’essa è la tua consorte, la donna legata a te da un patto.</p>
  <p><sup id="toc_32">15</sup>Non fece egli un essere solo dotato di carne e soffio vitale? Che cosa cerca quest’unico essere, se non prole da parte di Dio? Custodite dunque il vostro soffio vitale e nessuno tradisca la donna della sua giovinezza. <sup id="toc_33">16</sup>Perché io detesto il ripudio, dice il Signore Dio d’Israele, e chi copre d’iniquità la propria veste, dice il Signore degli eserciti. Custodite la vostra vita dunque e non vogliate agire con perfidia.</p>
  <p><sup id="toc_34">17</sup>Voi avete stancato il Signore con le vostre parole; eppure chiedete: Come lo abbiamo stancato? Quando affermate: Chiunque fa il male è come se fosse buono agli occhi del Signore e in lui si compiace; o quando esclamate: Dov’è il Dio della giustizia?</p>
  <h3 id="toc_35">3</h3>
  <p><sup id="toc_36">1</sup>Ecco, io manderò un mio messaggero a preparare la via davanti a me e subito entrerà nel suo tempio il Signore, che voi cercate; l’angelo dell’alleanza, che voi sospirate, ecco viene, dice il Signore degli eserciti. <sup id="toc_37">2</sup>Chi sopporterà il giorno della sua venuta? Chi resisterà al suo apparire? Egli è come il fuoco del fonditore e come la lisciva dei lavandai. <sup id="toc_38">3</sup>Siederà per fondere e purificare; purificherà i figli di Levi, li affinerà come oro e argento, perché possano offrire al Signore un’oblazione secondo giustizia. <sup id="toc_39">4</sup>Allora l’offerta di Giuda e di Gerusalemme sarà gradita al Signore come nei giorni antichi, come negli anni lontani. <sup id="toc_40">5</sup>Io mi accosterò a voi per il giudizio e sarò un testimone pronto contro gli incantatori, contro gli adùlteri, contro gli spergiuri, contro chi froda il salario all’operaio, contro gli oppressori della vedova e dell’orfano e contro chi fa torto al forestiero. Costoro non mi temono, dice il Signore degli eserciti.</p>
  <p class="testo_rientrato"><sup id="toc_41">6</sup>Io sono il Signore, non cambio;<br/>
voi, figli di Giacobbe, non siete ancora al termine.<br/> <sup id="toc_42">7</sup>Fin dai tempi dei vostri padri<br/>
vi siete allontanati dai miei precetti,<br/>
non li avete osservati.<br/>
Ritornate a me e io tornerò a voi,<br/>
dice il Signore degli eserciti.<br/>
Ma voi dite:<br/>
“Come dobbiamo tornare?”.<br/> <sup id="toc_43">8</sup>Può un uomo frodare Dio?<br/>
Eppure voi mi frodate<br/>
e andate dicendo:<br/>
“Come ti abbiamo frodato?”.<br/>
Nelle decime e nelle primizie.<br/> <sup id="toc_44">9</sup>Siete già stati colpiti dalla maledizione<br/>
e andate ancora frodandomi,<br/>
voi, la nazione tutta!<br/> <sup id="toc_45">10</sup>Portate le decime intere nel tesoro del tempio,<br/>
perché ci sia cibo nella mia casa;<br/>
poi mettetemi pure alla prova in questo,<br/>
– dice il Signore degli eserciti –<br/>
se io non vi aprirò le cateratte del cielo<br/>
e non riverserò su di voi benedizioni sovrabbondanti.<br/> <sup id="toc_46">11</sup>Terrò indietro gli insetti divoratori<br/>
perché non vi distruggano i frutti della terra<br/>
e la vite non sia sterile nel campo,<br/>
dice il Signore degli eserciti.<br/> <sup id="toc_47">12</sup>Felici vi diranno tutte le genti,<br/>
perché sarete una terra di delizie,<br/>
dice il Signore degli eserciti.</p>
  <p><sup id="toc_48">13</sup>Duri sono i vostri discorsi contro di me – dice il Signore – e voi andate dicendo: “Che abbiamo contro di te?”. <sup id="toc_49">14</sup>Avete affermato: “È inutile servire Dio: che vantaggio abbiamo ricevuto dall’aver osservato i suoi comandamenti o dall’aver camminato in lutto davanti al Signore degli eserciti? <sup id="toc_50">15</sup>Dobbiamo invece proclamare beati i superbi che, pur facendo il male, si moltiplicano e, pur provocando Dio, restano impuniti”.</p>
  <p><sup id="toc_51">16</sup>Allora parlarono tra di loro i timorati di Dio. Il Signore porse l’orecchio e li ascoltò: un libro di memorie fu scritto davanti a lui per coloro che lo temono e che onorano il suo nome. <sup id="toc_52">17</sup>Essi diverranno – dice il Signore degli eserciti – mia proprietà nel giorno che io preparo. Avrò compassione di loro come il padre ha compassione del figlio che lo serve. <sup id="toc_53">18</sup>Voi allora vi convertirete e vedrete la differenza fra il giusto e l’empio, fra chi serve Dio e chi non lo serve.</p>
  <p><sup id="toc_54">19</sup>Ecco infatti sta per venire il giorno rovente come un forno. Allora tutti i superbi e tutti coloro che commettono ingiustizia saranno come paglia; quel giorno venendo li incendierà – dice il Signore degli eserciti – in modo da non lasciar loro né radice né germoglio. <sup id="toc_55">20</sup>Per voi invece, cultori del mio nome, sorgerà il sole di giustizia con raggi benefici e voi uscirete saltellanti come vitelli di stalla. <sup id="toc_56">21</sup>Calpesterete gli empi ridotti in cenere sotto le piante dei vostri piedi nel giorno che io preparo, dice il Signore degli eserciti.</p>
  <p class="testo_rientrato"><sup id="toc_57">22</sup>Tenete a mente la legge del mio servo Mosè,<br/>
al quale ordinai sull’Oreb,<br/>
statuti e norme per tutto Israele.<br/> <sup id="toc_58">23</sup>Ecco, io invierò il profeta Elia prima che giunga<br/>
il giorno grande e terribile del Signore,<br/> <sup id="toc_59">24</sup>perché converta il cuore dei padri verso i figli<br/>
e il cuore dei figli verso i padri;<br/>
così che io venendo non colpisca<br/>
il paese con lo sterminio.</p>
</body>
</html>