<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>La Sacra Bibbia</title>
  <link href="../Styles/Style0001.css" rel="stylesheet" type="text/css"/>
</head>
<body>
  <h1>Nuovo Testamento: Lettere di san Paolo</h1>
  <h2 id="toc_1">Lettera a Tito</h2>
  <h3 id="toc_2">1</h3>
  <p><sup id="toc_3">1</sup>Paolo, servo di Dio, apostolo di Gesù Cristo per chiamare alla fede gli eletti di Dio e per far conoscere la verità che conduce alla pietà <sup id="toc_4">2</sup>ed è fondata sulla speranza della vita eterna, promessa fin dai secoli eterni da quel Dio che non mentisce, <sup id="toc_5">3</sup>e manifestata poi con la sua parola mediante la predicazione che è stata a me affidata per ordine di Dio, nostro salvatore, <sup id="toc_6">4</sup>a Tito, mio vero figlio nella fede comune: grazia e pace da Dio Padre e da Cristo Gesù, nostro salvatore.</p>
  <p><sup id="toc_7">5</sup>Per questo ti ho lasciato a Creta perché regolassi ciò che rimane da fare e perché stabilissi presbiteri in ogni città, secondo le istruzioni che ti ho dato: <sup id="toc_8">6</sup>il candidato deve essere irreprensibile, sposato una sola volta, con figli credenti e che non possano essere accusati di dissolutezza o siano insubordinati. <sup id="toc_9">7</sup>Il vescovo infatti, come amministratore di Dio, dev’essere irreprensibile: non arrogante, non iracondo, non dedito al vino, non violento, non avido di guadagno disonesto, <sup id="toc_10">8</sup>ma ospitale, amante del bene, assennato, giusto, pio, padrone di sé, <sup id="toc_11">9</sup>attaccato alla dottrina sicura, secondo l’insegnamento trasmesso, perché sia in grado di esortare con la sua sana dottrina e di confutare coloro che contraddicono.</p>
  <p><sup id="toc_12">10</sup>Vi sono infatti, soprattutto fra quelli che provengono dalla circoncisione, molti spiriti insubordinati, chiacchieroni e ingannatori della gente. <sup id="toc_13">11</sup>A questi tali bisogna chiudere la bocca, perché mettono in scompiglio intere famiglie, insegnando per amore di un guadagno disonesto cose che non si devono insegnare. <sup id="toc_14">12</sup>Uno dei loro, proprio un loro profeta, già aveva detto: “I Cretesi son sempre bugiardi, male bestie, ventri pigri”. <sup id="toc_15">13</sup>Questa testimonianza è vera. Perciò correggili con fermezza, perché rimangano nella sana dottrina <sup id="toc_16">14</sup>e non diano più retta a favole giudaiche e a precetti di uomini che rifiutano la verità.</p>
  <p><sup id="toc_17">15</sup>Tutto è puro per i puri; ma per i contaminati e gli infedeli nulla è puro; sono contaminate la loro mente e la loro coscienza. <sup id="toc_18">16</sup>Dichiarano di conoscere Dio, ma lo rinnegano con i fatti, abominevoli come sono, ribelli e incapaci di qualsiasi opera buona.</p>
  <h3 id="toc_19">2</h3>
  <p><sup id="toc_20">1</sup>Tu però insegna ciò che è secondo la sana dottrina: <sup id="toc_21">2</sup>i vecchi siano sobri, dignitosi, assennati, saldi nella fede, nell’amore e nella pazienza. <sup id="toc_22">3</sup>Ugualmente le donne anziane si comportino in maniera degna dei credenti; non siano maldicenti né schiave di molto vino; sappiano piuttosto insegnare il bene, <sup id="toc_23">4</sup>per formare le giovani all’amore del marito e dei figli, <sup id="toc_24">5</sup>ad essere prudenti, caste, dedite alla famiglia, buone, sottomesse ai propri mariti, perché la parola di Dio non debba diventare oggetto di biasimo.</p>
  <p><sup id="toc_25">6</sup>Esorta ancora i più giovani a essere assennati, <sup id="toc_26">7</sup>offrendo te stesso come esempio in tutto di buona condotta, con purezza di dottrina, dignità, <sup id="toc_27">8</sup>linguaggio sano e irreprensibile, perché il nostro avversario resti confuso, non avendo nulla di male da dire sul conto nostro. <sup id="toc_28">9</sup>Esorta gli schiavi a esser sottomessi in tutto ai loro padroni; li accontentino e non li contraddicano, <sup id="toc_29">10</sup>non rubino, ma dimostrino fedeltà assoluta, per fare onore in tutto alla dottrina di Dio, nostro salvatore.</p>
  <p><sup id="toc_30">11</sup>È apparsa infatti la grazia di Dio, apportatrice di salvezza per tutti gli uomini, <sup id="toc_31">12</sup>che ci insegna a rinnegare l’empietà e i desideri mondani e a vivere con sobrietà, giustizia e pietà in questo mondo, <sup id="toc_32">13</sup>nell’attesa della beata speranza e della manifestazione della gloria del nostro grande Dio e salvatore Gesù Cristo; <sup id="toc_33">14</sup>il quale ha dato se stesso per noi, per riscattarci da ogni iniquità e formarsi un popolo puro che gli appartenga, zelante nelle opere buone.</p>
  <p><sup id="toc_34">15</sup>Questo devi insegnare, raccomandare e rimproverare con tutta autorità. Nessuno osi disprezzarti!</p>
  <h3 id="toc_35">3</h3>
  <p><sup id="toc_36">1</sup>Ricorda loro di esser sottomessi ai magistrati e alle autorità, di obbedire, di essere pronti per ogni opera buona; <sup id="toc_37">2</sup>di non parlar male di nessuno, di evitare le contese, di esser mansueti, mostrando ogni dolcezza verso tutti gli uomini. <sup id="toc_38">3</sup>Anche noi un tempo eravamo insensati, disobbedienti, traviati, schiavi di ogni sorta di passioni e di piaceri, vivendo nella malvagità e nell’invidia, degni di odio e odiandoci a vicenda. <sup id="toc_39">4</sup>Quando però si sono manifestati la bontà di Dio, salvatore nostro, e il suo amore per gli uomini, <sup id="toc_40">5</sup>egli ci ha salvati non in virtù di opere di giustizia da noi compiute, ma per sua misericordia mediante un lavacro di rigenerazione e di rinnovamento nello Spirito Santo, <sup id="toc_41">6</sup>effuso da lui su di noi abbondantemente per mezzo di Gesù Cristo, salvatore nostro, <sup id="toc_42">7</sup>perché giustificati dalla sua grazia diventassimo eredi, secondo la speranza, della vita eterna.</p>
  <p><sup id="toc_43">8</sup>Questa parola è degna di fede e perciò voglio che tu insista in queste cose, perché coloro che credono in Dio si sforzino di essere i primi nelle opere buone. Ciò è bello e utile per gli uomini. <sup id="toc_44">9</sup>Guàrdati invece dalle questioni sciocche, dalle genealogie, dalle questioni e dalle contese intorno alla legge, perché sono cose inutili e vane. <sup id="toc_45">10</sup>Dopo una o due ammonizioni sta’ lontano da chi è fazioso, <sup id="toc_46">11</sup>ben sapendo che è gente ormai fuori strada e che continua a peccare condannandosi da se stessa.</p>
  <p><sup id="toc_47">12</sup>Quando ti avrò mandato Àrtema o Tìchico, cerca di venire subito da me a Nicòpoli, perché ho deciso di passare l’inverno colà. <sup id="toc_48">13</sup>Provvedi con cura al viaggio di Zena, il giureconsulto, e di Apollo, che non manchi loro nulla. <sup id="toc_49">14</sup>Imparino così anche i nostri a distinguersi nelle opere di bene riguardo ai bisogni urgenti, per non vivere una vita inutile.</p>
  <p><sup id="toc_50">15</sup>Ti salutano tutti coloro che sono con me. Saluta quelli che ci amano nella fede.</p>
  <p>La grazia sia con tutti voi!</p>
</body>
</html>